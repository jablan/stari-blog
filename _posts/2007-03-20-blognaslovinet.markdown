---
layout: post
title: blog.naslovi.net
date: '2007-03-20 17:05:06 +0100'
mt_id: 201
post_id: 201
author: mileusna
---
Kako i priliči jednom ozbiljnom servisu, [Naslovi.net](http://www.naslovi.net/) su konačno dobili i svoj zvanični blog na adresi [blog.naslovi.net](http://blog.naslovi.net/). Blog će imati za cilj da uspostavi što bolju komunikaciju između autora sajta i korisnika sajta, posetilaca, potencijalnih oglašivača i webmastera koji koriste neki od ["widgeta"](http://www.naslovi.net/webmasters.php) namenjenih wemasterima ili pak integrišu RSS sadržaj sa naslova na svojim stranicama. Drugim rečima, o svim novinama na sajtu Naslovi.net (a nadam se da će ih uskoro biti) možete se informisati putem Naslovi.net bloga.

Da ostanemo u duhu [Radionice](http://blog.radioni.ca), malo i o tehničkom rešenju. Za platformu se koristi [WordPress](http://www.wordpress.org). S obzirom da želim uskoro da pokrenem još neke blogove, nisam želeo da multipliciram instalacije WordPressa i prateće baze na serveru, tako da sam došao do [WordPress MU](http://mu.wordpress.org) verzije, odnosno višekorisničke verzije WordPressa. Preko WordPress MU veoma lako možete napraviti blogove tipa blog01.naslovi.net, blog02.naslovi.net itd. Međutim, meni nije bilo potrebno pravljenje blog1, blog2 itd. na jednom domenu nego blogovi tipa blog.naslovi.net, blog.groowe.com itd. odnosno da uz svaki svoj servis/proizvod mogu da prikačim i blogče pride kao podršku.

Na svu sreću WordPress MU je kadar i za ovo. Nisam siguran da li postoji elegantniji način, ali je meni [ovo rešenje](http://mu.wordpress.org/forums/topic.php?id=2076&replies=17#post-12439) sa malim čačkanjem po WP mysql bazi krajnje prihvatljivo. Nakon što jednom prođete kroz proceduru i pohvatate malo strukturu WP baze, pravljenje novog bloga tipa blog.mojnovidomen.com neće vam uzeti više od 2 minuta vremena.

