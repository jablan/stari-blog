---
layout: post
title: Groowe Toolbar u finalu za najbolju Firefox ekstenziju
date: '2006-02-09 00:32:02 +0100'
mt_id: 160
post_id: 160
author: mileusna
---
![AlienPC]({{ site_url }}/images/alienwarePCfire-s.jpg) Mozilla fondacija je sa lansiranjem Firefoxa 1.5 objavila i [početak takmičenja](http://extendfirefox.com/) za najbolju Firefox ekstenziju kako bi programere stimulisala da prave što bolje ekstenzije. Nagrada se dodeljuje u dve kategorije, za najbolju postojeću ekstenziju i najbolju novu ekstenziju koja uspešno koristi nove osobine Firefoxa 1.5.

Juče je objavljena i [lista od 19 finalista](https://addons.mozilla.org/finalists.php) od preko 200 pristiglih ekstenzija na kojoj se našao i Groowe Search Toolbar for Firefox. Za mene lično, ulazak u finale je veliki uspeh i praktično ispunjenje cilja mog učešća u takmičenju. Naime, iako ne bih imao ništa protiv da osvojim Apple iPod kao utešnu, ili ne daj bože [Alienware Aurora 7500](http://www.alienware.com/product_detail_pages/Aurora_7500/aurora_7500_features.aspx) sa slike kao prvu nagradu , upravo sam se nadao da će se Groowe pojaviti na nekoj ovakvoj listi učesnika, ili još bolje finalista, što će dovesti do povećanja broja downloada. Gledajući brojač download ovih dana, ova matematika se i ostvaruje.

Sredinom februara je proglašenje pobednika, pa do tada... Držite mi palčeve. :)

