---
layout: post
title: Radionica? Veblog?
date: '2003-02-10 09:02:14 +0100'
mt_id: 3
post_id: 3
author: jablan
---
 **Radionica** je samo lako pamtljivo ime za sajt sa prilično širokom tematikom. Većina zapisa je na ovaj ili onaj način vezana za softver, razvoj programa i veb sajtova i proizašla je iz svakodnevne prakse rada u softverskoj industriji, kao i korišćenja tuđeg sotvera. Na ovom mestu mlađi programeri će možda naći neki koristan savet koji će im olakšati put do kvalitetnog kooda.

Za one koji se pitaju šta je veblog, kratko objašnjenje. **Veblog** (ili skraćeno blog) je u poslednje vreme na netu vrlo popularna forma internet izražavanja. Ustvari, predstavlja svojevrstan niz zabeleški jednog (ili više) autora poređanih hronološki, sve to na veb sajtu (veblog od engl. _web_ što znači veb ;), i engl. _log_ što znači otprilike "dnevnik", ili "zapisi").

Fotografije u zaglavlju su delo autora radionice. Obrađene su izvanrednim besplatnim programom za obradu slike [GIMP](http://www.gimp.org/).

Svim posetiocima želim prijatno i zanimljivo surfovanje. Uživajte!

