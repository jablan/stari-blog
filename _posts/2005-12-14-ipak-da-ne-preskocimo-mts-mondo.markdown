---
layout: post
title: Ipak da ne preskočimo MTS Mondo
date: '2005-12-14 11:39:05 +0100'
mt_id: 147
post_id: 147
author: mileusna
---
Mada je Jablan hteo da preskoči temu, ipak moram malo i u oficijelnom delu bloga da pomenem "brilijantan projekat" MTS Mondo ili kako ga na [BiznisBlogu](http://www.biznisblog.com/) nazvaše ["E-Obmana godine"](http://www.biznisblog.com/tekstovi/e-obmana-godine-400000-evra-za-mts-mondo-portal).

Ukratko, MTS je pokrenuo svoj web portal koji svi možete posetiti na adresi [http://mtsmondo.com](http://mtsmondo.com). Ukoliko vam se zbog bednog i neupečatljivog dizajna čini da ste promašili adresu, niste, to je taj sajt sa kojim se Srđan Todorović šeta po gradu u tv reklami.

Ok, loš sajt, nema u tome ničeg strašnog da je neko nekome platio 200 evra da to napravi, ali je problem što je projekat sa reklamom koštao neverovatnih **400.000 evra** (izvor [Danas](http://www.naslovi.net/rd/71692)). Postavlja se pitanje... Postavlja se mnogo pitanja, ali nećemo ovde o tome, scenario nam je svima dobro poznat kako se šta radi u našoj zemlji.

Inače, autor sajta je David Skokna, naš čovek koji se u Americi bavi web dizajnom, koji je [Blicu](http://www.naslovi.net/rd/71593) izjavio i sledeće: _"Pre šest meseci, kontaktirali su me ljudi iz MTS-a i rekli da žele da lansiraju portal do Nove godine. Kada smo čuli koliki to portal treba da bude, jedan je od najvećih u Južnoj Evropi, mislili smo da posao neće biti gotov ni do marta sledeće godine. Međutim, zahvaljujući sposobnim, ambicioznim i stručnim mladim ljudima iz MTS-a, sve smo završili za šest meseci."_ Prosto čoveka jeza uhvati kad ovo pročita, ali po starom srpskom običaju, tresla se gora, rodio se miš, na kraju je na videlo izašao krajnje površan sajt koji deluje kao delo nekog "klinca iz komšiluka koji se razume u računare".

Za kraj, par lokacija gde se već diskutuje o ovoj temi: [EliteSecurity](http://www.elitesecurity.org/tema/149083-MTS-projekat-Mondo-Web-portal-razvoj-domaceg-Weba-ili-nesto-drugo-), [Svakodnevica blog](http://www.personalmag.co.yu/blog/?postid=816).

