---
layout: post
title: Mesec dana u ljubičastom
date: '2006-07-18 13:03:04 +0200'
mt_id: 180
post_id: 180
author: mileusna
---
[Naslovi.net](http://www.naslovi.net/) će u narednih mesec dana nositi ljubičasti dres Komercijalne banke ( [idejno rešenje](http://www.naslovi.net/images/kom.png)) u sklopu njihove kampanje za DinaCard kartice.

Iako je ljubičasta boja Komercijalne banke malo nezahvalna za uklapanje u sajt, zbog oraničenog trajanja kampanje sam prihvatio ovaj vid sponzorstva. Moguće je i da će biti sitnijih doteravanja u toku meseca jer se sve odigralo dosta brzo pa sada nije bilo puno vremena za lickanje. Takođe, možda će napadne boje zagolicati maštu i drugih potencijalnih oglašivača koji budu posetili sajt i naterati ih da ozbiljnije uzmu Internet medije u razmatranje za svoje reklamne kampanje. Ne računajući RSS fidove i razne redirekcije, Naslovi trenutno beleže 10,000 poseta radnim danom po [Google Analytics](http://www.google.com/analytics/) statistikama.

Inače, sve mi se više čini da je vreme i za potpuni redizajn sajta. O tome razmišljam već neko vreme, a cela ova priča oko Komercijalne banke me je naterala da još više razmišljam. No sa novim dizajnom hteo bih da dodam i neke nove funkcije. Ideja je puno, ali vremena malo...

