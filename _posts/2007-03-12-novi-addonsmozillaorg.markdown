---
layout: post
title: Novi addons.mozilla.org
date: '2007-03-12 04:30:52 +0100'
mt_id: 199
post_id: 199
author: mileusna
---
Lokacija za preuzimanje Firefox dodataka [addons.mozilla.org](http://addons.mozilla.org) (AMO) uskoro će dobiti svoj novi oblik koji već možete videti na adresi [preview.addons.mozilla.org/en-US/firefox/](http://preview.addons.mozilla.org/en-US/firefox/). Na prvi pogled, interfejs ka korisnicima nije pretrpeo neke veće promene, što nije ni bio osnovni cilj ove verzije. Prave novine nalaze se "ispod haube".

Usled sve veće popularnosti Firefox browsera, volonteri Mozille više nisu uspevali da se izbore sa sve većim brojem prijavljenih ekstenzija. Ekstenzije bi čekale i po mesec dana da ih urednici odobre, a u nedostatku vremena, urednici su odobravali i ekstenzije koje svojim kvalitetom objektivno nisu zasluživale da se pojave na AMO sajtu.

To su samo neki od razloga zašto se pristupilo razvoju novog rešenja kojim se ektenzije dele u dva dela. **Public** deo biće upravo ono što možete videti na preview sajtu, odnosno nešto slično potojećem AMO sajtu. U ovom delu nalaziće se pouzdane i proverene ekstenzije. Sve nove ekstenzije, kao i jedan deo postojećih, biće stavljene u **Sandbox** deo. Na public delu trebalo bi da postoji link ka Sandbox delu sajta kako bi korisnicima bila pružena mogućnost da, ukoliko to žele, preuzmu netestirane i nove ektenzije. Nakon što ekstenizija u sandboxu provede dovoljno vremena, dobije pozitivne komentare i slično (nisam tačno siguran koji su uslovi neophodni da se ispune), autor ekstenzije može svoju ekstenziju nominovati kod urednika za public deo sajta. Urednik potom može a i ne mora odobriti ekstenziju za public deo. Neke ekstenzije nikada neće moći ni da budu nominovane za public deo, pa se u Mozilli nadaju da će sandbox biti pravi filter za sve nove ekstenzije koje se budu pojavljivale.

![image]({{ site_url }}/images/sandbox-review.png)

Kako će se ovaj koncept pokazati u praksi ostaje da se vidi.

Autori ekstenzija od sada će opise svojih programa moći da unose na više jezika. Takođe, omogućeno je postavljanje "privacy policy" i "end users license agreement" teksta direktno na AMO sajtu, tako da korisnici ekstenzija mogu pročitati ove dokumente pre nego preuzmu neku ekstenziju.

Trenutno je koliko vidim u toku provera postojećih ektenzija i njihovo uključivanje u Public deo. Stari Control Panel je već zatvoren, tako da autori mogu svoje ekstenzije da ažuriraju samo na novom sistemu. Prema najavama, novi sistem zameniće postojeći [addons.mozilla.org](http://addons.mozilla.org) 15. marta.

**Update:** Start novog sistema pomeren je za ponedeljak 19. mart četvrtak, 22. mart.

