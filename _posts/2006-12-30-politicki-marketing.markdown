---
layout: post
title: Politički marketing
date: '2006-12-30 22:04:13 +0100'
mt_id: 192
post_id: 192
author: mileusna
---
Iako je izgledalo da političke stranke ni na ovim izborima neće koristiti Internet u svojim medijskim kampanjama, izgleda da se stvari ipak polako pomeraju sa mrtve tačke. Na [Caught in a Web](http://www.dinke.net/blog/2006/12/20/izbori-na-internetu/sr/) blogu možete videti ilustraciju ko se sve reklamira na sajtu [B92](http://www.b92.net/), a od juče se na stranicama sajta [Naslovi.net](http://www.naslovi.net) vrti i baner Demokratske stranke.

![image]({{ site_url }}/images/naslovi_ds1.jpg)

No, pun potencijal Interneta nijedna stranka na ovim izborima neće iskoristiti. Reklamiranje banerima je samo mali segment jedne Internet reklamne kampanje. Dodavanjem RSS fidova, par blogova i osnovnom SEO optimizacijom sajtovi mnogih stranaka bi drastično podigli svoju vidljivost. Ali lepo je videti da se i Internet uzima u obzir u političkim medijskim kampanjama. S obzirom na relativno malu Internet populaciju u odnosu na broj stanovnika, pomalo je i razumljivo da tome nije posvećena velika pažnja.

