---
layout: post
title: Novi email klijent
date: '2004-07-18 00:14:26 +0200'
mt_id: 97
post_id: 97
author: mileusna
---
Moj dosadašnji email klijent otišao je u zasluženu, ali i prevremenu penziju. Dosada sam koristio retku zverku pod nazivom Calypso. Calypso je napravila frima [MCS Dallas](http://www.mcsdallas.com) i prodavala ga kao shareware. Iako je klijent izuzetan, verovatno zbog slabog marketinga a i izuzetne ružnoće, prizvod se nije dovoljno probio na tržištu pa je obustavljen dalji razvoj i sada se Calypso klijent može preuzeti kao [freeware](http://www.rosecitysoftware.com/calypso/). Pomenuta firmi sada radi složenija email rešenja za komapnije i sl. takodje pod nazivom Calypso, ali to je potpuno druga stvar.

Nešto kasnije, firma [Rose City Software](http://www.rosecitysoftware.com/) je nastavila razvoj ovog mail klijenta pod nazivom [Courier](http://www.rosecitysoftware.com/Courier/). Ali na mom računaru i Windowsu XP obe ove verzije ne mogu da preuzmu poštu, tj. ceo proces se vuče u nedogled, kao da sam konktovan na 2400bps. Kao da se nešto u implementaciji POP3 protokola ne slaže sa XP-om, mada služba podrške tvrdi da nemaju pritužbe na XP. Ovih dana planiram da XP stavim i na drugu mašinu, pa ću videti da li je problem samo na mom računaru.

Hteo ne hteo, morao sam da potražim novi email klijent. Meni je potrebno da većinu opcija mogu pokrenuti brzo preko tastature, podrška za offline rad, filtriranje poruka, citiranje samo željenog dela poruke a ne i cele poruke (zaostavština iz BBS vremena), po mogućstvu lako prenošenje sa sistema na sistem, odnosno pravljenje rezervne kopije. To su većinom glavni zahtevi.

Pomenuti Calypso je sve navedeno, pa i više od toga radio izvanredno. Najlepše od svega je što su ceo mailbox i podešavanja okruženja smešteni u jednu datoteku koju ste lako mogli prekopirati, preneti na drugi računar, ili čak šetkati tamo-vamo na USB flash uređaju. Velika količina poruka mu nije problem, svojevremno sam imao "sandučiće" i od 70MB. Uz to, datoteka je kriptovana i zaštićena lozinkom.

Prvo sam šansu prožio Mozilla projektu [Thunderbird](http://www.mozilla.org/products/thunderbird/) koji je trenutno u verziji 0.7. Broj verzije lepo odslikava trenutno stanje proizvoda a to je nedovršeno. Finog izgleda, ne čak ni sa tako malo opcija, pa ipak prilagođavanje i pristup opcijama je ono što ga diskvalifikuje. Primera radi, poruke koje sam pisao offline ne mogu poslati ni putem prečice sa tastature niti komanda postoji na toolbaru (a ne može se ni dodati na toolbar) već samo preko File menija i opcije "Send Unsent messages". Izgleda da su se Ameri mnogo razmazili sa svim tim DSL-ovima tako da su i zaboravili na obične smrtnike sa modemima. No, to nije jedina opcija kojoj nije moguće lako pristupiti, tako da će Thunderbird sačekati verziju 1.0

[IncrediMail](http://www.incredimail.com/) nisam čestito ni isprobao. Nakon same instalacije, svo to šarenilo mi je dalo do znanja da on ipak pripada nekoj drugoj ciljnoj grupi, no ako neko misli da grešim, neka me ispravi.

Trenutno a najverovatnije i stalno rešenje sam pronašao u klijentu [The Bat!](http://www.ritlabs.com/en/products/thebat/) Poseduje odličan editor, prečice sa tastature možete sami konfigurisati kako vam drago, filter nema neke bogate opcije ali omogućava filtriranje po najbitnijim poljima. Thunderbir mi deluje dopadljivije no u svakom slučaju sve je lepše od Calypsa. Poruke smešta u jednom direktorijumu a setovanja u registru, pa se nadam da će i backup kao i prenos kada zatreba biti moguć. Sve u svemu preporuka za sad, ako neko ima bolju ideju, neka javi.

Inače The Bat! sam isprobavao i pre par godina, ali tadašnja verzija je koliko se sećam ipak bila iza Calypsa.

