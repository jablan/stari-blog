---
layout: post
title: Yahoo search
date: '2004-02-18 09:55:36 +0100'
mt_id: 67
post_id: 67
author: mileusna
---
Kao što je i najavljivano [Yahoo](http://www.yahoo.com) je danas lansirao sopstveni search i samim tim prestao da koristi [Google](http://www.google.com) rezultate. Iako je bilo očekivano da će Yahoo koristiti otkupljeni [Inktomi](http://www.inktomi.com) search engine, kompanija se opredelila za razvoj novog pretraživača na bazi postojećeg, pa se rezultati na Yahoo razlikuju od onih na pretraživačima koji koriste izvorni Inktomi indeks, [MSN](http://www.msn.com) ili [HotBot](http://www.hotbot.com) na primer.

Novi Yahoo search deluje dosta kvalitetno i za popularne pretrage dobijaju se slični rezulati kao i kod Googlea. Ono gde će se pokazati prava razlika i kvalitet pretraživača jeste pretraga po manje popularnim ključnim rečima, gde će svako videti koji mu pretraživač bolje `radi posao`. Analitičari smatraju da bi prednost Yahooa moglo biti i dugogodišnje iskustvo sa spamom stečeno zahvaljujući Yahoo mail servisom, koje se može primeniti i na filtriranje sajtova koji predstavljaju spam tj. nekvalitetan sadržaj u odnosu na kljčne reči na koje sajtovi ciljaju.

Više o novom Yahoo indeksu možete pročitati i na [SearchEngineWatch](http://www.searchenginewatch.com/searchday/article.php/3314171) ili [News.com](http://news.com.com/2100-1024_3-5160710.html?tag=nefd_top).

