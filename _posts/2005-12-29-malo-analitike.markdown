---
layout: post
title: Malo analitike
date: '2005-12-29 17:10:52 +0100'
mt_id: 151
post_id: 151
author: mileusna
---
[Google Analytics](http://www.google.com/analytics/) isplivava polako iz početnih poteškoća tako da je od nedavno postojećim korisnicima dozvoljeno i dodavanje novih sajtova.

No ovom prilikom želeo bih da prikažem neke statistike i grafikone koje je Google Analyitic napravio za sajt [Naslovi.net](http://naslovi.net) u mesecu decembru. S obzirom na ne mali broj posetilaca, podaci su vrlo relevantni pa mogu biti od koristi svim webmasterima. Pa krenimo redom...



<!--more-->

Za početak, pogledajmo gde se nalaze glavna "žarišta" posetilaca. Kao što možete videti, pored građana iz SCG stalne mušterije su i naši ljudi koji rade po zapadnoj Evropi i svetu.

![](/images/uploads/a_map.png)

&nbsp;

Što se browsera tiče, Firefox uzima čitavih 14% i može se reći da je njegov udeo u porastu jer je se u novembru njegova zastupljenost kretala oko 13,5%. čestitke i Operi sa svojih 4,45%.

![](/images/uploads/a_browsers.png)

&nbsp;

Iz sledećeg grafikona da se primetiti da Linux verovatno nikada neće igrati značajniju ulogu na tržištu desktop operativnih sistema.

![](/images/uploads/a_os.png)

&nbsp;

Zanimljiv je pregled rezolucija koje koriste korisnici. Ovaj izveštaj se može dobiti samo iz JavaScript statistika, dok klasični log analyzer sistemi i da hoće ne mogu izvući taj podatak. Prema očekivanju 1024x768 je trenutno mainstream, mada sam se neprijatno iznenadio plasmanom rezolucije 800x600 na drugo mesto.

![](/images/uploads/a_screen.png)

&nbsp;

Flash i Java su instalirani na velikoj većini sistema.

![](/images/uploads/a_flash.png)

![](/images/uploads/a_java.png)

&nbsp;

Brzina konekcije na žalost ostaje obavijena delom misterije zbog velikog broja "unknown" tipa konekcija.

![](/images/uploads/a_speed.png)

&nbsp;

Još jedan mističan izveštaj, izveštaj o jezicima. S obzirom da je najveći broj posetilaca iz SCG a potom iz Evrope, potpuno je nelogično da je en-us jezičko podešavanje na prvom mestu. Želim da verujem da razlog tome nije činjenica da velika većina korisnika kod nas i dalje ne podešava jezička setovanja u Windowsu a ima i onih koji koriste YUSCII i dalje.

![](/images/uploads/a_lang.png)

&nbsp;

I za kraj, pretraživači. Bez komentara... Pogodak nije u listi jer ga Google Analytics ne tretira kao pretraživač, a nalazio bi se iza Yahoo-a i MSN da kojim slučajem jeste.

![](/images/uploads/a_search.png)

