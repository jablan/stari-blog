---
layout: post
title: ADSL u Srbiji nakon godinu i po dana
date: '2006-09-15 00:00:40 +0200'
mt_id: 184
post_id: 184
author: mileusna
---
Na [Internodiumu](http://www.internodium.org/) sam pročitao [zanimljiv članak](http://www.internodium.org/node/2695) povodom godinu dana ADSL-a u Srbjii čiji je autor Vojislav Rodić, Predsednik Udruženja Internet provajdera Srbije. Ustvari članak nije toliko zanimljiv jer iznosi one činjenice koje manje više svi koje se bave informacionim tehnlogijama kod nas znaju, a to je da je slika poprilično loša a da se vrlo dobro zna ko je krivac za tu ružnu sliku, ali na žalost ne može mu niko ništa jer država ne obavlja svoju funkciju. I dok se sve to dešava tu pred našim nosom, naši političari to "ne vide" jer su im pogledi upućeni ka dalekoj Irskoj koja je "uzor za modernu Srbiju". Srpska posla...

Par odlomaka:

_Do sada je ukupno instalirano oko 23.000 ADSL priključaka (iako je interes neuporedivo veći): 35% korisnika drži SezamPro, 25% EUnet, 12% Beotel, 10% Neobee, dok ostali provajderi imaju simboličan tržišni udeo (oko 20 provajdera ima ovu uslugu u svom portfoliju). Na prvi pogled reklo bi se da je ADSL u Srbiji još uvek na svom početku ali da taj početak obećava svetlu budućnost, kako Telekomu, tako i provajderima koji su oslonjeni na njega. činjenice, međutim, govore drugačije: situacija je daleko od idealne i sve je više znakova da se nad ekspanziju domaćeg ADSL tržišta nadvijaju tamni oblaci za koje su ponajmanje krivi provajderi._

Pre svega, daleko zaostajemo u odnosu na svoj region. Početkom prošle godine, kada su srpski provajderi počeli da realizuju prve ADSL priključke, Hrvatska ih je već imala 31.500 da bi do kraja 2005. godine taj broj premašio 100.000. Slovenija je u istom periodu zabeležila rast sa 115.000 na 197.000 korisnika broadband interneta. A daleko ispred je Mađarska koja u januaru ove godine "proslavila" i 400.000-tog korisnika ADSL-a. Apsoltune razlike između nas i sveta sa kojim toliko volimo da se poredimo ne samo da se ne smanjuju već se i multipliciraju. Zašto?

...

Da stvar bude gora, Telekom najavljuje da će od jeseni (verovatno u oktobru) krenuti da nudi ADSL priključke i samostalno, a ne isključivo preko internet provajdera. I do sada su provajderi sumnjičili jedni druge (a svi zajedno Telekom), da se raspodela siromašnih zaliha ADSL priključaka ne vrši sasvim nepristrasno. Šta će se desiti kada Telekom, koji u svojim rukama drži sve ADSL priključke, krene i sam da ih prodaje ostaje samo da nagađamo. Verovatno se Telekomu neće desiti da ADSL prodaje "na kašičicu", ravnopravno deleći sudbinu sa ostalim ADSL provajderima. Pre će biti da će priključaka za Telekom biti u izobilju, dok će se ostali provajderi otimati za mrvice koje padaju sa stola. Uz to, Telekom ima dovoljnu finansijsku snagu da ADSL prodaje i po "damping" cenama što može da uništiti mnoge male igrače na tržištu i ozbiljno uzdrma čak i one najveće.

[Kompletan tekst](http://www.internodium.org/node/2695)

