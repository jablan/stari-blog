---
layout: post
title: Odgovor na članak "Knjigovodstveni programi – web vs desktop"
date: '2010-08-11T15:43:15+02:00'
tags: []
tumblr_url: http://jablan.radioni.ca/post/937107753/odgovor-na-članak-knjigovodstveni-programi-web
---
Ovo je odgovor na pojedinačne stavke iz članka [Knjigovodstveni programi – web vs desktop (½)](http://papiri.rs/blog/2010/knjigovodstveni-programi-web-vs-desktop-12/) sa bloga papiri.rs

Odgovor je suviše obiman da bi se postovao kao komentar na blog, pa ga kačim ovde, a tamo samo link.

Da vidimo argumente…

## Web programi ne koriste optimalno računarske resurse u službi korisnika

A desktop programi koriste?

Ako hoćeš da optimalno iskoristiš svoj hardver, onda instaliraš [seti@home](http://setiathome.berkeley.edu/), pa ti je procesor uvek na 100%. U protivnom, većinu vremena će ti procesor uglavnom tapkati u mestu, bez obzira koristio desktop ili veb aplikacije.

Kupio si skupu grafičku karticu? Onda instaliraj igricu pa se igraj. Glupo je očekivati od bilo koje aplikacije da troši tvoje resurse samo zato što su oni tu.

## Web internet poslovni programi zahtevaju – internet

Zašto bi zahtevali internet?! Uvek možeš da instaliraš server kod korisnika, pa i na istom računaru na kome je i browser. A možeš i kod sebe, pa da ponudiš svoj softver kao SaaS. A kod desktop aplikacije imaš samo jedan model (ok, možeš i da je guraš kroz remote desktop). Svejedno, ovaj argument, kao i prvi, ne stoji.

## Zakonodavstvo

Pogledati prethodni argument. Na kraju krajeva, zašto “hosting u Srbiji” mora da bude apriori loš? Po istoj logici možeš da diskredituješ i softver koji se proizvodi u Srbiji.

## Web programi nemaju pristup lokalnom računarskom hardweru

Ovo je tačno. Korišćenje lokalnog hardvera zahteva dodatni softver. Ali i sam hardver zahteva neke drajvere (dodatni softver) da bi radio, pa nam ne pada na pamet da se bunimo što ih moramo instalirati. Dakle, ovaj argument stoji, ali daleko od toga da pravi ozbiljnu smetnju.

## Web programi odrađeni na pravi način su skupi

Da bi se ovo shvatilo kao ozbiljan argument, potrebna je ipak malo dublja analiza. Na osnovu čega se ovo tvrdi? Šta znači “pravi način”? Koliko skupi? Da li ovaj argument ustvari znači “Kad bih ja pravio veb aplikaciju umesto desktop aplikacije, tražio bih mnogo više para”? Da li isto važi za svakog? Ne bih rekao.

Ako se misli na izgradnju UI, čak i da jeste komplikovanija, koji deo same aplikacije je UI? Koliko on utiče na cenu? Itd itd.

## Operacije (funkcionisanje sajta) je skupo

I ovaj argument je prilično promašen. Kao prvo, na osnovu čega se tvrdi da aplikacija ne bi izdržala taj load? Kao drugo, kao što je već rečeno, veb aplikacije mogu biti instalirane i kod korisnika.

## Web knjigovodstveni programi nemaju zahtev da rade sa prospektima

Ovo i nije argument, pa ga nema smisla demantovati.

## Zaključak

Kao i članak o non-MS platformama, i ovaj članak je izuzetno pristrasan - članak ne predstavlja racionalan proces razmatranja dva rešenja i odlučivanje za jedan od dva, već nespretan pokušaj obrazlaganja već unapred donete odluke.

Lista prednosti veb-rešenja je samo pretrčana, neke bitne prednosti su potpuno preskočene.

