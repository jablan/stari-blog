---
layout: post
title: Image Labeler
date: '2006-09-07 23:26:31 +0200'
mt_id: 183
post_id: 183
author: mileusna
---
Da malo razbijemo tišinu... Da li ste čuli za [Google Image Labeler](http://images.google.com/imagelabeler/)? U pitanju je Google igra koja vam može pomoći u ubijanju dosade, a istovremeno pomaže Googlu da poboljša pretragu slika. Takođe, ume da bude i dosta zarazna.

Igra funkcioniše krajnje jednostavno. Na početku vas servis spaja sa nekim drugim takmičarem. U suštini, ne takmičite se protiv njega već zajedno sakupljate bodove. Potom vam Google istovremeno prikazuje nasumično izabrane slike iz svoje pretraživačke baze. Vi i vaš partner odvojeno unosite reči (labele) za koje smatrate da najbolje opisuju sliku koju gledate. U trenutku kada se podudare reči koje ste uneli i vi i vaš partner, dobijate po 100 bodova i prelazite na sledeću sliku. Logika je da ako dvojicu takmičara ista slika podseća na jedan pojam, onda se verovatno taj pojam može dodeliti toj slici kao tag, labela i na taj način poboljšati Google pretragu slika. Prijatno "labeliranje"...

