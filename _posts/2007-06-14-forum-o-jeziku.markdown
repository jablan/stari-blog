---
layout: post
title: Forum o jeziku
date: '2007-06-14 10:16:37 +0200'
mt_id: 212
post_id: 212
author: jablan
---
Srpski veb je skoro (ne znam tačno kad jer nisam pratio, a stvar nije bila nikako oglašavana) dobio forum posvećen jeziku. Nalazi se na adresi [forum.vokabular.org](http://forum.vokabular.org/), naporedo uz rečnik vokabular.org o kome je na radionici, verujem, već pisano, a iza njega takođe stoji Peđa Supurović, kontroverzni pionir srpskog interneta. ;) Znajući Peđu sa drugih foruma, imam određene rezerve po pitanju liberalnosti administracije (ne i stručnosti!), ali se nadam se da će sajt zaživeti, pogotovu što je među moderatorima i Bojan Bašić sa ES foruma u koga imam veliko poverenje. Ostale moderatore ne znam, ali zvuče prilično kompetentno.

Odavno je već bilo vreme da se napravi mesto za jezikoslovce i pravopisne cepidlake, dosad su informacije o našem jeziku bile šture i razbacane po Internetu i ovo je prava prilika da se na jednom mestu skupi sve što treba. Nadam se da će ekipa, osim foruma, dodati i klasičan sajt (možda viki) sa člancima o jeziku i pravopisu, koji bi postao referenca za linkovanje po domaćim forumima koji obiluju polupismenim korisnicima.

