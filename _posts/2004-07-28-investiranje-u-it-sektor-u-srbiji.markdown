---
layout: post
title: Investiranje u IT sektor u Srbiji
date: '2004-07-28 04:00:25 +0200'
mt_id: 100
post_id: 100
author: mileusna
---
Nedavno sam na sajtu B92 naleteo na stdiju IFC-a, međunarodne finansijske korporacije ogranka Svetske banke o investiranju u IT sektor u Srbiji.

Studija je rađena sa namerom da informiše međunarodne finansijske institucije, privatne investitore i profesionalce o stanju u IT sektoru u Srbiji. Dokument i dalje možete preuzeti sa [B92 sajta](http://www.b92.net/download/NEW_Internet_in_Serbia_public_report_01%20srpski%20FINAL.zip).

Iako se radi o 69 strana, studija je pisana za strance pa sadrži i pregršt suvišnih objašnjenja, tako da sa učestalom upotrebom tastera Page Down možete brzo preći preko celog teksta. Generalno, nećete saznati ništa što već niste znali, ali nije zgoreg pogledati.

I omiljeni citat iz navedenog dokumenta: _"Skoro je sigurno da će u bliskoj budućnosti domen .yu biti postepeno zamenjen novim domenom najvišeg nivoa (top level domenom), najverovatnije pod nazivom .cs (Crna Gora  Srbija). Usput rečeno, veruje se da će se i Državna zajednica raspasti, tako da će možda postojati i treći domen, ovog puta za samostalnu Srbiju. "_ :) Surova realnost.

