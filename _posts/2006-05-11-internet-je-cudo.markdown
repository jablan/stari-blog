---
layout: post
title: Internet je čudo
date: '2006-05-11 08:44:47 +0200'
mt_id: 171
post_id: 171
author: jablan
---
Pre par dana od dobrog drugara dobijem SMS sledeće sadržine: _"Internet je chudo! L. (moj chale) se zeni. Upoznao neku zenu na Krstarici"_

Dakle, prethodno informatički nepismen čovek, običan radnik od svojih pedesetak godina nabavio komp, naučio osnovne stvari i upoznao srodnu dušu na netu. :) Tako da: sledeći put kad vam se neko bude žalio što će, avaj, izgubiti posao u privatizovanoj firmi jer ne poznaje "rad na računaru", a, bože moj, "gde će da uči nešto u ovim godinama", uzmite ovaj URL pa mu natrljajte nos.

Sajber-mladencima želim sve najbolje u budućem suživotu: ovim potvrđuju da je mladost (starost) subjektivna kategorija i da Srbija ipak ponekad zaliči na normalnu zemlju.

