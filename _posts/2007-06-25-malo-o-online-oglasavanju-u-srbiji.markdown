---
layout: post
title: Malo o online oglašavanju u Srbiji
date: '2007-06-25 01:18:14 +0200'
mt_id: 214
post_id: 214
author: mileusna
---
![image]({{ site_url }}/images/raiff.gif) Ovih dana primetih reklamu [Raiffeisen banke](http://www.raiffeisenbank.co.yu) u [Google AdSense](http://www.google.com/adsense) oglasnom prostoru. Ako se izuzmu neki uvoznici i distributeri računarske opreme, mislim da je Raiffeisen banka najveća kompanija u Srbiji koja se odlučila na CPC reklamiranje preko Google AdSense-a.

Iako kvalitet sajtova u Srbiji generalno nije na zavidnom nivou, ipak postoji dovoljan broj kvalitetnih i posećenih sajtova, što nas dovodi do toga da imamo jedan neiskorišćeni oglašivački potencijal. Ono što radi [Httpool](http://www.httpool.co.yu), a čemu će se verujem posvetiti i lokalni predstavnici Googla i bilo ko ko ozbiljnije planira da učestvuje u online marketingu u Srbiji, jeste edukacija firmi oglašivača i reklamnih agencija. Nesumnjivo je da korist od Internet oglašavanje mogu imati i mali preduzetnici i velike kompanije, ali mnogi još uvek ne mogu da procene koliko ljudi u Srbiji danas koristi Internet i o kakvom se potencijalu zapravo radi. Uz to su i cene oglašavanja znatno niže od oglašavanja u klasičnim medijima.

Broj korisnika Interneta u Srbiji nije na zavidnom nivou, ali jedno je sigurno, on će se ubuduće brže ili sporije sigurno povećavati. Uz sve veća ulaganja u Internet oglašavanje, verujem da ćemo uskoro dobiti veći broj kvalitetnih i korisnih sajtova jer će webmasteri i preduzetnici konačno moći da naprave neki jasan biznis plan za svoje web servise, barem oni koji najveći procenat zarade očekuju od prodaje reklamnog prostora.

