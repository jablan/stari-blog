---
layout: post
title: Zbogom pop-up?
date: '2003-12-15 14:46:52 +0100'
mt_id: 51
post_id: 51
author: mileusna
---
Ukoliko vas, poput mene, nerviraju pop-up reklame, a niste se naterali da potražite kvalitetan (i besplatan) pop-up bloker za IE, evo prave vesti za vas. Microsoft je [objavio](http://news.com.com/2100-1032_3-5105139.html) da će već u zakrpi SP2 za Windows XP predstaviti Internet Explorer sa ugrađenim pop-up blokerom. Iz iskustva znam da blokiranje pop-up prozora nije nimalo lako, odnosno teško je razdvojiti reklamne prozore od onih koje korisnik zaista i želi da otvori, tako da je rešenje na nivou samog Explorera verovatno i najbolje, pod uslovom da MS kvalitetno odradi posao.

Za razliku od većine surfera koji ce ovakvu vest dočekati sa odobravanjem, kompanije koje žive od oglašavanja putem pop-up prozora, moraće da traže nove vidove reklamiranja koje će nuditi svojim mušterijama jer će ovim potezom Microsofta, pop-up oglašavanje polako ali sigurno biti u potpunisti biti desetkovano.

