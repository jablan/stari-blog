---
layout: post
title: How To Block Caps Lock
date: '2004-07-27 10:01:01 +0200'
mt_id: 99
post_id: 99
author: jablan
---
Ako niste maher za slepo kucanje, već ste, poput mene, počeli sa dva, a sledeće prste kasnije postepeno uključivali u igru, verovatno vam se često dešava da, umesto šifta, nabodete caps lock i ostanete zarobljeni u ružnom svetu velikih slova. Caps lock je, inače, potpuno beskorisan taster za sve programere, još jedan od bastiona daktilografije u računarstvu (pored YUSCII-ja, korišćenja više uzastopnih blankova itd.)

E, za sve one korisnike Windowsa koji se svakodnevno par puta "na sitno" nerviraju velikim slovima, postoji rešenje: na sajtu [annoyances.org](http://www.annoyances.org) (slobodan prevod: "stvari koje iritiraju") je [započeta tema](http://www.annoyances.org/exec/forum/winxp/r1017256194), [ovde](http://johnhaller.com/jh/useful_stuff/disable_caps_lock.asp) možete naći i gotove .reg fajlove za "pečovanje" registrija.

Za korisnike ostalih sistema verovatno postoje slična rešenja, par Google [upita](http://www.google.com/search?hl=en&lr=&ie=UTF-8&q=disable+caps+lock&btnG=Search) bi trebalo da reši stvar.

