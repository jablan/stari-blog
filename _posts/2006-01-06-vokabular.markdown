---
layout: post
title: Vokabular
date: '2006-01-06 11:37:02 +0100'
mt_id: 153
post_id: 153
author: jablan
---
[%%vokabular.png] ![Vokabular]({{ site_url }}/images/vokabularm.jpg)](%%dir[1) Igor Šalindrija i Peđa Supurović Broker [postavili su](http://www.elitesecurity.org/tema/152782) onlajn [rečnik stranih reči i izraza](http://www.vokabular.org/) Milana Vujaklije i time obogatili jako oskudnu leksikografsku ponudu na srpskom vebu. Igor je sastavio jako jednostavan, efikasan i dopadljiv interfejs, a Broker jednostavnu aplikaciju za pretraživanje. Trenutno je ceo sajt nažalost samo na ćirilici, samo se pretraga može vršiti i latinicom.

Na elitesecurity forumima se pre nekog vremena podigla [rasprava oko legalnosti](http://www.elitesecurity.org/tema/42282) cele priče digitalizacije Vujaklijinog leksikona i, koliko se meni čini, priča još nije isterana na čistac... Bilo kako bilo, u međuvremenu imamo jako korisnu alatku koja će, nadamo se, barem malo poboljšati narodnu pismenost.

S obzirom da sama aplikacija nije dovršena, kao i da podaci u bazi nisu u savršenom obliku pogodnom za pretraživanje, juče sam na brzinu sastavio malu [GreaseMonkey](http://greasemonkey.mozdev.org/) [skriptu](http://www.radionica.co.yu/jablan/vokabularodrednice.user.js) koja unekoliko poboljšava korisničko iskustvo u radu sa Vokabularom. Rad sa GreaseMonkey je jako jednostavan i zabavan, preporučujem da probate. Na raspolaganju imate zgodno uputstvo [Dive into Greasemonkey](http://diveintogreasemonkey.org/).

