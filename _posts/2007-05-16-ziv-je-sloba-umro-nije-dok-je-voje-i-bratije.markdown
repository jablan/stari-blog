---
layout: post
title: "Živ je Sloba, umro nije, dok je Voje i bratije"
date: '2007-05-16 10:05:12 +0200'
mt_id: 208
post_id: 208
author: jablan
---
Evo dobismo novu staru vladu, sa minornim izmenama u odnosu na prethodnu. Nadam se da se niko od birača ne nada nekim promenama nabolje, naravno Evropa će učiniti par gestova podrške "novoj reformskoj vladi", ali suštinski se ništa neće promeniti: haški optuženici neće biti privedeni pravdi, tajne službe će ostati netaknute a državni službenici će nastaviti da kraduckaju.

Da ovaj post ne bude potpuno van teme bloga, navešću najbolju ilustraciju statusa quo koji nas očekuje u odnosu na prethodnu, a i na Miloševićevu vlast: Koštunica otvoreno [staje u zaštitu mastodonta Telekoma](http://www.srbija.sr.gov.yu/vesti/vest.php?id=67095) i njegovog monopola, odnosno nedvosmisleno zatvara bilo kakvu mogućnost liberalizacije srpskih telekomunikacija, što je preduslov za bilo kakav ozbiljniji razvoj informatičkog društva. S tim u vezi, potpuno je apsurdno postojanje posebnog ministarstva za telekomunikacije i informatičko društvo, na čije čelo su, opet, postavili osobu koja, [budući naučnik](http://www.internodium.org/node/2833), nije kompetentna za taj resor.

