---
layout: post
title: XP i kablovski modem
date: '2004-10-11 20:33:22 +0200'
mt_id: 108
post_id: 108
author: mileusna
---
Mali savet za eventualne korisnike SBB kablovskog Internet. Naime, kada sam pisao u uvođenju kablovskog Interneta nisam pomenuo i detalj da je gotovo u isto vreme računar počeo da se zakucava (plavi ekran) ili restartuje iz čista mira. Ruku na srce, nekako u isto vreme kada mi je montiran kablovski Internet, svojom krivicom pokupio sam i neke trojance pa nisam odmah bio u stanju da lociram problem.

Nakon čišćenja sa tri antivirus programa, trojanci su nestali ali je problem ostao, te sam se uputio na [web sajt](http://www.scientificatlanta.com/webstar) proizvođača kablovskog modema koji SBB daje svojim korisnicima odakle sam preuzeo noviju verziju drajvera. Već par dana nema više misterioznih restarta, pa gotovo da mogu da tvrdim da su zastareli (loši) drajveri na pratećem CD-u uzrok svih problema.

