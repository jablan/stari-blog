---
layout: post
title: WordML - XML iz i u MS Word
date: '2004-01-08 16:59:24 +0100'
mt_id: 56
post_id: 56
author: jablan
---
Ja možda malo kasnim, ali bolje ikad nego nikad... MS Office 2003 ponudio je zanimljivu novost, skoro revolucionarnu u istorijatu ovog paketa: MS Word, definitivno najpopularniji član Ofis bratije, [dobio je](http://msdn.microsoft.com/msdnmag/issues/03/11/xmlfiles/) pun import/export u XML: nakon editovanja dokumenta kažete "Save as...", odaberete XML i imate ceo dokument, zajedno sa ubačenim slikama, formatiranjem i sl. - u XML-u. Ovaj "flavor" XML-a nazvan je [WordML](http://www.xmlw.ie/aboutxml/wordml.htm) i njegova šema se može slobodno preuzeti, prostudirati i koristiti za pravljenje kojekakvih konvertora (naravno XSLT), input plugin-ova itd. Štaviše, u Word-ovom dijalogu za izvoz u XML ponuđeno je da se automatski izvrši proizvoljna XSLT transformacija pre samog snimanja.

Ideju za WordML Microsoft je verovatno pozajmio od [OpenOffice](http://www.openoffice.org/)-a, čiji je [format zapisa](http://xml.openoffice.org/faq.html) od početka bio XML.

Ono što ipak smeta ovoj novosti da bude revolucionarna je činjenica da XML (još uvek) nije podrazumevani format za Word fajlove, i krug korisnika ove opcije je sužen samo na eksperte koji znaju šta rade i zašto to rade.

