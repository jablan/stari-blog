---
layout: post
title: Za i protiv ćirilice
date: '2004-01-23 18:03:22 +0100'
mt_id: 61
post_id: 61
author: jablan
---
U poslednje vreme je sve više ćiriličnih sajtova na mreži. Ima i [par](http://www.cirilica.org/) [sajtova](http://www.cirilica.zr.org.yu/) posvećenih srpskoj ćirilici. To je dobro. ćirilica je tradicionalno srpko pismo, ne bi valjalo da zamre itd itd. Ali, _radionica_ je na latinici. Za one koji se pitaju zašto, evo par razloga, skupljenih i nabacanih bez nekog bitnog redosleda:

- Softverska podrška još uvek nije na nivou koji bi dozvoljavao sve ono što pristojnom ćiriličnom sajtu treba: dosta korisnika još uvek nema neophodne stvari na svom računaru: fontove, savremeni browser, OS koji podržava unicode itd. Pa čak i najmoderniji operativni sistemi nemaju ispravne ćirilične fontove - npr. za kurzivne varijante slova _p_, _t_ i _g_ koriste se ruska slova iako se [razlikuju](http://jankojs.tripod.com/SerbianCyr.htm) od naših (ako je ovo ispravljeno, javite). Stvari se kreću nabolje, ali sporo.
- Internet pretraživači su još uvek nesavršeni u smislu da prave razliku između reči napisane ćirilicom, latinicom i latinicom bez naših slova. Većina postojećih srpskih sajtova je latinična, većina ljudi srpske sajtove pretražuje po latiničnim ključnim rečima, i ja se priklanjam većini. Ovo se trenutno ne kreće uopšte, jer ljudi koji prave pretraživače verovatno još uvek nemaju interesa da se detaljnije posvete našem specifičnom tržištu.
- Mislim (negde sam pročitao i nemam razloga da ne verujem) da je latinica čitljivija od ćirilice. Pogotovo imajući u vidu da je mnogo više tipografa radilo na latiničnim računarskim fontovima nego na ćiriličnim.
- Kad pišem rukom, pišem latinicom. Pre svega zbog prirode posla kojim se bavim. Mešanje pisama u istom tekstu smatram zamornim i za onog ko ga piše i za onog ko ga čita.

Eto "moje dve pare" za danas.

Update: trebio sam malo po netu i našao još par dobrih tekstova na temu: evo recimo jednog [o nedostacima unikoda](http://ptolemy.tlg.uci.edu/~opoudjis/unicode/unicode_gaps.html), gde se takođe pominje razlika između sprskih i ruskih grafema.

