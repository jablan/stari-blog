---
layout: post
title: Pečalba
date: '2006-12-20 21:21:51 +0100'
mt_id: 191
post_id: 191
author: jablan
---
Posle (pre)duge pauze osećam određenu obavezu da se javim i objasnim gde sam i zašto me nema...

Pre jedno 2 meseca napustio sam prethodnu firmu, beogradski [Centus](http://www.centus.co.yu) koji je ustvari outsourcing ekspozitura [istoimene švedske firme](http://www.centus.se), nedavno kupljene od strane druge švedske firme, [Mogul](http://www.mogul.com). Suprotno većini razlaza sa firmama u Srbiji, u mom slučaju nije bilo nikakvog neslaganja ili veće zamerke. Firma, iako ima mana kao i svaka druga, sasvim je prijatna za rad i zaslužuje svaku preporuku, posebno po pitanju atmosfere i tzv. međuljudskih odnosa.

Sledećih mesec dana proveo sam uglavnom u rodnom Kruševcu uživajući blagodeti nezaposlenog lica. Nažalost, meni kao internet-zavisniku ne prija bedan dialup kod još bednijeg Telekoma (pre nekoliko meseci telefonsku liniju na kojoj je dialup kako tako radio prebacili su na digitalnu centralu, ali i na zloglasni PCM, gde brzina ne premašuje 16 kbps), pa ugođaj opuštenog surfovanja i forumašenja nije preterano dostupan. :)

Elem, razlog što sam napustio staru firmu je drugi posao, posao softverskog inžinjera u evropskom ogranku američke firme [Monster](http://www.monster.com) (za slabije informisane, u pitanju je jedan od najvećih svetskih sajtova za traženje i ponudu poslova), u češkom Pragu.

Posle mučne i dugotrajne procedure dobijanja vize (tačnije viza), u ponedeljak sam došao na novo radno mesto... O novoj firmi čitaćete uskoro, posle ovoliko nepisanja, i ovo malo me je izmorilo... ;)

