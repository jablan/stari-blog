---
layout: post
title: Bad English
date: '2004-04-14 08:32:35 +0200'
mt_id: 86
post_id: 86
author: mileusna
---
U listu "Danas" [pročitah](http://www.danas.co.yu/20040414/hronika2.html#13) da uskoro počinje novi **"Cereer days"** sajam kadrovskih potencijala. Naše novine večito kubure sa stranim terminima, pogotovu kada su u pitanju tekstovi vezani za IT, pa se termini ili nespretno prevode, ili pišu onako kako se čitaju, a ovde imamo najgori primer, da se ne prevode, ali se pogrešno napišu, bruka...

Da fešta bude veća, na [B92](http://www.b92.net/news/indexs.php?order=hrono&yyyy=2004&mm=04&dd=14&nav_id=138131&style=headlines) ih i u naslovu i u tekstu navode kao **"Carrier Days"** što bi u prevodu značilo "dani nosača". Nadam se da će bar oni napraviti ispravku do kraja dana.

Inače [Career days](http://www.aiesec.org.yu/careerdays/), kako mu je pravo ime, održaće se 15. i 16. aprila na Beogradskom sajmu u hali 3. Na sajmu će biti prisutno 50 domaćih i stranih kompanija a studentima se savetuje da sa sobom ponesu par kopija svog rezimea, kako bi se oprobali u pronalaženju posla.

Ja lično nikad nisam prisustvovao gorepomenutoj manifestaciji, baš nešto i ne verujem da je neko usepo da se usreći tamo, barem ne studenti mog kalibra. Ako je neko bio proteklih godina, ili ode sad, može nam preneti svoje utiske.

_Bad English je oficijelni jezik sajta [Ramba Amadeusa](http://www.ramboamadeus.com) i kako autor navodi, u pitanju je najrasprostranjeniji dijalekt engleskog jezika u svetu. Više informacija o Bad English jeziku možete pronaći u [FAQ](http://www.ramboamadeus.com/faq.htm) sekciji sajta._

