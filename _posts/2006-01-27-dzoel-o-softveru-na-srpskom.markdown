---
layout: post
title: Džoel o softveru, na srpskom?
date: '2006-01-27 12:03:59 +0100'
mt_id: 157
post_id: 157
author: jablan
---
Džoel Spolski je vlasnik [Fog Creek](http://www.fogcreek.com/) softverske firme, autor raznoraznog softvera i, što je mnogo bitnije, [antologijskih tekstova](http://www.joelonsoftware.com) o programiranju, vebu, IT-ekonomiji itd. Mogu reći i da je on bio glavni uzor za pokretanje radionice. Nažalost, nijedan od njegovih tekstova dosad nije preveden na srpski (hrvatski, bosanski). Ja sam jednom počeo prevod [jednog](http://www.joelonsoftware.com/articles/fog0000000043.html) od njegovih tekstova, pa sam stao negde u finalnoj fazi (tih dana je još on sam održavao svoj sajt, starao se o prevodima itd).

Ovih dana Spolski je postavio [viki aplikaciju](http://local.joelonsoftware.com) namenjenu prevodima svojih tekstova. Više nije neophodno da nečiji prevod prođe dug put preko njegovog mejla, korekture, ručnog postavljanja na sajt itd, dovoljno je da odete tamo i postavite svoj prevod.

Ja ću pokušati da nađem malo vremena da prevedem makar jedan od genijalnih članaka (kad i ako bude postavljen prevod, obavestiću vas ovde), što i tebi, čitaoče, savetujem, pogotovo ako si još uvek student i imaš dovoljno vremena i entuzijazma.

_Edit (2006-01-30)_: Evo upravo spazih prvi srpski prevod na Džoelovom vikiju: Korisnik pod imenom "The Last of the Infinite Monkeys" okačio je prevod pod naslovom [U odbranu sindroma "Nije izmišljeno ovde"](http://local.joelonsoftware.com/mediawiki/index.php/%D0%A3_%D0%BE%D0%B4%D0%B1%D1%80%D0%B0%D0%BD%D1%83_%D1%81%D0%B8%D0%BD%D0%B4%D1%80%D0%BE%D0%BC%D0%B0_%E2%80%9E%D0%BD%D0%B8%D1%98%D0%B5_%D0%B8%D0%B7%D0%BC%D0%B8%D1%88%D1%99%D0%B5%D0%BD%D0%BE_%D0%BE%D0%B2%D0%B4%D0%B5%E2%80%9C). Ne znam da li je prevodilac inspirisan člankom na Radionici ili ne, svejedno, puno mu hvala na ovom prevodu! Inače, originalni članak je [ovde](http://www.joelonsoftware.com/articles/fog0000000007.html), možete uporediti i editovati prevod, ako mislite da nešto nije prevedeno kako treba.

