---
layout: post
title: ES BlogIt - živi link na weblog
date: '2003-12-29 18:11:31 +0100'
mt_id: 53
post_id: 53
author: jablan
---
Primer simpatične funkcionalnosti vezane za veblogovanje je i [ES BlogIt](http://www.goranrakic.com/esblogit.html), autora [Gorana Rakića](http://blog.goranrakic.com/) - php skriptica koja na svaki vaš objavljen veblog zapis, ažurira vaš lični potpis na [elitesecurity](http://www.elitesecurity.org/) sajtu i u njega stavlja direktne linkove na poslednje zapise na vašem veblogu. Zvuči zamršeno, ali, ustvari, prilično jednostavna, funkcionalna i efektna stvar. Za ilustraciju, [pogledajte](http://www.elitesecurity.org/korisnik/profil/Goran%20Rakić) bilo koju od poruka autora BlogIt-a na elitesecurity-ju.

Kad videh ovo, namah sam se setio jednog drugog softvera koji na neki način povezuje raznorodne medijume - [MessengerAmp](http://silicon.xs4all.nl/x/messenger) - plugin za winamp koji ime pesme koju trenutno slušate "lepi" na vaše ime koje se prikazuje vašim kontaktima u MSN Messengeru, tako da vaši prijatelji imaju uvid u to šta se trenutno čuje u vašoj sobi. Da se razumemo, ne koristim ovaj softver, samo ga izdvajam jer je zanimljiv sa funkcionalnog stanovišta.

