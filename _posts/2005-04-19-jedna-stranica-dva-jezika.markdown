---
layout: post
title: Jedna stranica, dva jezika
date: '2005-04-19 10:37:45 +0200'
mt_id: 127
post_id: 127
author: jablan
---
Gledajući malo CSS rešenja za [prikazivanje slike](http://www.stopdesign.com/articles/replace_text/) preko (umesto) teksta, nabasao sam na zanimljivo rešenje za dvojezičan sajt. Na češkom sajtu [Wellstyled.com](http://wellstyled.com) čija je tema i inače veb dizajn, članci su ispisani i na češkom i na engleskom jeziku i oba se posetiocu prikazuju u isto vreme, s tim što je jedan jezik "u senci", to jest ispisan sitnim nenametljivim fontom sa strane. Ako hoćete da promenite jezik, samo kliknite na taj prevod sa strane i dobićete ga bez odlaska na server, s tim što se sad onaj prethodni jezik ispisuje sa strane. Probajte...

Izgleda da je ovaj način prikazivanja "side-by-side" prevoda prvi upotrebio na svom [CV-ju](http://www.quirksmode.org/about/cv.html) Peter-Paul Koch, autor izvanrednog sajta [Quirksmode](http://www.quirksmode.org/) posvećenog kroćenju različitih browsera.

