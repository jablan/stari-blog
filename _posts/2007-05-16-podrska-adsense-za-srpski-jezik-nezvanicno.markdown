---
layout: post
title: Podrška AdSense za srpski jezik, (ne)zvanično?
date: '2007-05-16 03:03:07 +0200'
mt_id: 207
post_id: 207
author: mileusna
---
Samo par dana nakon što sam [pisao](http://blog.radioni.ca/comments.php?id=204_0_1_0_C) o svojim utiscima o "hr" setovanju za Google AdSense na stranicama na srpskom, desio se zanimljiv obrt. Kao što sam pomenuo, "hr" direktivu sam izbacio svuda, a većinom i čitav AdSense kod, da ne stoji za dž. No, danas primetih da se Google Oglasi uredno pojavljuju na [Naslovima](http://www.naslovi.net/) tamo gde je AdSense kod ostavljen. Ok, znam, dešava se neki put i to, ali ovog puta radilo se o pravilu a ne o izuzetku, Google Oglasi su se pojavljivali svuda gde su postavljeni, a puno oglašavanih sajtova bilo je zaista namenjeno našem tržištu, mada su praznine popunjavali i neki hrvatski i strani sajtovi.

Postavim potom kod na još neka mesta, vidim zaista svuda radi. A onda sledi i ultimativni test, u AdSense kod dodajem direktivu **google\_language = "sr";** za koju provereno znam da nije davala nikakve rezultate kada sam eksperimentisao sa "hr", i gle čuda... Oglasi se opet pojavljuju. :)

Dakle nešto se u proteklih par nedelja promenilo što se tiče srpskog jezika i Google AdSensa. Probajte pa javite rezultate, da li se isto dešava i na vašim sajtovima?

