---
layout: post
title: Novi Firefox i kako ga vratiti na staro
date: '2006-10-26 01:32:37 +0200'
mt_id: 188
post_id: 188
author: mileusna
---
Kao što verovatno već znate, juče je zvanično objavljen [Firefox 2.0](http://getfirefox.com). Svakako nešto što ćete odmah primetiti su Close dugmad na svakom tabu kao kod Opere, a tu su i ugrađeni spellchecker, anti phishing, bolja stabilnost, itd, itd.

Close dugme na svakom tabu se meni lično sviđa. Ja sam i do sada tabove zatvarao klikom na srednji taster miša tj. točkić, pa mi je ovo samo logičan nastavak. No pokrenulo se i pitanje kako vratiti Close tab dume na staro mesto ukoliko vam se novi način zatvaranja tabova ne sviđa. Način postoji, u vašem Firefox adres-baru otvorite link [about:config](about:config), zatim pronađite promenljivu browser.tabs.closeButtons i default vrednosti 1 promenite u 3 i Close Tab dugme će se vratiti tamo gde je nekada stajalo, naravno nakon što restartujete browser.

Nova korisna stvar u Firefoxu 2.0 je i to što možete promeniti funkciju RSS ikonice koja se pojavljuje ukoliko sajt koji posećujete nudi RSS feed. Umesto da kao do sada dodate Live bookmark, Firefox možete podesiti da RSS fid doda na vaš [Bloglines](http://www.bloglines.com/) ili [Google Reader](http://www.google.com/reader/view/) nalog.

Ono što se meni lično nije svidelo to je nova Firefox 2.0 default tema sa ikonama. Ružnjikave i sive ikone odaju pomalo sumornu sliku, no s obzirom da ja nisam jedini koji tako misli, rešenje je vrlo brzo pronađeno u vidu [Winestripe](https://addons.mozilla.org/firefox/3479/) teme kojom vaš novi Firefox možete "presvući" u staro ruho.

