---
layout: post
title: GMail hmmm...
date: '2004-04-02 23:33:54 +0200'
mt_id: 83
post_id: 83
author: mileusna
---
[![image]({{ site_url }}/images/gmail.gif)](http://www.gmail.com) Google je pokrenuo beta verziju [GMail](http://www.google.com/gmail/help/about.html) besplatnog servisa za e-poštu, po ugledu na Yahoo mail. Ono što GMail izdvaja od ostalih to je 1GB prostora za vaš mailbox što je znatno više od bilo kog sličnog servisa te vrste, a da biste vešto manipulisali 1GB poruka, sve će biti podržano moćnom Google pretragom vašeg sandučeta. Servis će biti besplatan.

No, tu dolazi do problema. Naime, Google planira da se GMail finansira ciljanim reklamnim porukama poput onih koje viđate na sajtovima širom Interneta. Npr. ako vam neko pošalje email sa letovanja iz Grčke, Google će vam pored poruke prikazati i ciljane reklame za hotele u Grčkoj, avio karte za Grčku i sl. Iako će prikaz reklama biti posao algoritma, mnogi postavljaju pitanje privatnosti ovakvog vida reklamiranja, pa makar i uz najbolje namere Google. Samo dan nakon objave o startovanju GMail servisa [Wired News](http://www.wired.com/news/business/0,1367,62917,00.html), [Washington Post](http://story.news.yahoo.com/news?tmpl=story2&u=/washpost/20040402/tc_washpost/a43373_2004apr1), [CNet](http://news.com.com/2010-1032_3-5183646.html) kao i mnogi drugi, objavili su članke o vrlo problematičnoj privatnosti ovakvog servisa, a sigurno će se diskusija tek rasplamsati. GMail je trenutno u beta fazi testiranja, ali je još uvek zatvoren za širu javnost, tako da ima vremena da Google reaguje na ovaj ili onaj način.

Sa druge strane, ukoliko se nekako "sažvaće" i reši pitanje privatnosti (ili jednostavno imate puno poverenje u Google), GMail može biti uvod u nešto totalno novo. U [futurističkom viđenju Danny Sullivana](http://searchenginewatch.com/sereport/article.php/3335011), urednik sajta [Search Engine Watch](http://searchenginewatch.com) posmatra GMail kao uvod u "virtuelni desktop" koji bi u budućnosti, uz dalji razvoj brzog pristupa Internetu, mogao da zameni vaš klasičan Windows desktop. Logika je jasna, ako MS planira da napadne Google time što će razviti svoj pretraživač koji će snažno biti integrisan u Longhorn, zašto Google ne bi mogao da uzvrati istom merom, pa da ponudi nešto što će biti zamena za klasičan Windows desktop, virtueni desktop kome ćete moći da pristupate sa bilo koje lokacije i iz bilo kog operativnog sistema. Zanimljivo u svakom slučaju, i ne toliko nemoguće.

