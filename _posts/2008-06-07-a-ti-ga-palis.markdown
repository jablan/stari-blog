---
layout: post
title: A ti ga pališ?!
date: '2008-06-07 10:11:03 +0200'
mt_id: 230
post_id: 230
author: jablan
---
Sećate se onog starog vica o Muji drvoseči: _Mujo i Janez sjeku šumu. Prvi dan Mujo posječe 5 stabala, Janez 12. Drugi dan Mujo 13, Janez 27. Treći dan Janez krene, a Mujo za njim da ga uhodi. Dođe Janez na mjesto gdje će sjeći, uzme sjekiru, nasjecka granja, potpali vatricu, skuva kafu, doručkuje, uzme motornu pilu, upali motor... A Mujo iz žbunja: "A ti ga pališ!"_

E to sam ja malopre uzviknuo kad sam saznao za komandu gem\_server. Tražio sam neku referencu za [Rejls](http://www.rubyonrails.org/) koju bih mogao da iskopiram lokalno na svoju mašinu, za slučaj da nemam pristup Internetu, a treba mi neka banalna stvar. Našao sam [par](http://blog.invisible.ch/files/rails-reference-1.1.html) [komada](http://www.tutorialspoint.com/ruby-on-rails/rails-quick-guide.htm), ali sam se potpuno zbunio kad sam negde video savet "pa pokreneš gem\_server". I stvarno, otvorim konzolu, otkucam gem\_s\<TAB\>, vidim - imam programče, startujem ga, on pokrene interni veb server na portu 8808, uputim pregledač na tu adresu i - kompletna dokumentacija za sve instalirane rubi gemove na mojoj mašini - počev od Rejlsa (ActiveRecord, ActiveSupport itd), pa do [HAML](http://haml.hamptoncatlin.com/)-a i [hpricota](http://code.whytheluckystiff.net/hpricot/)!

Tako da evo sad i ja sečem drva upaljenom motorkom...

