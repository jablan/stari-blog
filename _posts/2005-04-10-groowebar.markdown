---
layout: post
title: Groowebar
date: '2005-04-10 22:00:37 +0200'
mt_id: 122
post_id: 122
author: mileusna
---
Kada se pojavio [Firefox](http://www.getfirefox.com) mislio sam da neće biti potrebe za dodatnim toolbarovima jer Firefox već poseduje integrisan search box. No, korisnici Explorera koji su prelazili na Firefox a koji su koristili Groowe Search Toolbar javljali su mi se sa pitanjima da li će se Groowe Search Toolbar pojaviti i u verziji za Firefox.

Dugo vremena sam ignorisao to pitanje, verovatno i zato što me je mrzelo da provaljujem kako funkcioniše [XUL](http://www.xulplanet.com), XML jezik koji u kombinaciji sa JavaScriptom čini okruženje za pisanje ekstenzija za Firefox i ostale Mozila proizvode. No, kako sam se i ja većim delom preorjentisao na Firefox, napokon sam seo i napravio [firefox toolbar](http://www.groowe.com/firefox_toolbar.php) ili ti Groowebar.

Na kraju je sve ispalo krajnje jednostavno. Firefox je proizvod otvoren za ekstenzije i nije ih teško pisati kada jednom pohvatate kako sve funkcioniše tako da je i 95% Groowebara napisano za par dana, dok mi je još nedelju dana trebalo za fino peglanje i prateću kozmetiku, _Highlight_ i _Find On Page_ dugmad, proveru novih verzija i slične stvari.

Groowebar je lansiran pre par dana tako da ostaje da se vidi kakav će uspeh imati. S obzirom da je konkurencija u oblasti Firefox toolbarova daleko malobronija nego u oblasti toolbarova za Internet Explorer, Groowebar može doživeti veoma lepu budućnost.

