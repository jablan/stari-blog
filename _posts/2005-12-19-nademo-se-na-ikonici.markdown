---
layout: post
title: Nađemo se na ikonici...
date: '2005-12-19 16:54:52 +0100'
mt_id: 149
post_id: 149
author: jablan
---
 ![ima RSS-a]({{ site_url }}/images/feed-icon32x32.png)

Upravo pročitah vest, više zanimljivu nego bitnu: članovi IE razvojnog tima imali su sastanak sa developerima Mozille u vezi standardizacije RSS ikonice u novim verzijama IE (!?). Konačna odluka je da IE [preuzima od Firefoxa](http://blogs.msdn.com/rssteam/archive/2005/12/14/503778.aspx) ikonicu koja označava postojanje RSS izvora na sajtu koji se trenutno prikazuje (neko je beše pominjao Radionicu u tom kontekstu? ;) ) i na taj način simpatična ikonica postaje defakto standard.

Microsoftovi RSS blogeri su vrlo slatkorečivi u pravcu "insistiranja na konzistentnosti" među različitim brauzerima (sad nešto razmišljam: interesantno koliko njihov rečnik vuče na ljigavu političku i diplomatsku frazeologiju), nadajmo se da se "mirenje" među taborima neće zaustaviti na maloj narandžastoj ikoni.

