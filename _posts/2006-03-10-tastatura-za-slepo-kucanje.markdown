---
layout: post
title: Tastatura za slepo kucanje
date: '2006-03-10 10:23:21 +0100'
mt_id: 164
post_id: 164
author: jablan
---
[![DIY Das Keyboard]({{ site_url }}/images/mydas_small.jpg)](http://www.radionica.co.yu/images/uploads/mydas.jpg)Eh, jednostavno ne mogu da izdržim da se ne pohvalim... Skoro sam video na netu ultimativnu geek tastaturu. Ne radi se o fensi [Optimus tastaturi](http://www.artlebedev.com/portfolio/optimus/) sa OLED displejem na svakom tasteru genijalnog ruskog dizajnera [Artemija Lebedeva](http://www.artlebedev.com). Ne, u pitanju je spartanska "über-geek" [Das Keyboard](http://www.daskeyboard.com/) - crna "stealth" tastatura bez ikakvog natpisa na tasterima.

Ideja mi se jako svidela i pošto, naravno, nemam namere da dam 80 dolara za manje-više običnu tastaturu, napravio sam jednu za sebe. Crni autolak, dobro očišćena Siemens tastatura i - voila - eto idealne alatke za učenje slepog kucanja, a ujedno i zaštite računara od neovlašćenog pristupa. ;) A i uklapa se u radni sto.

Ako pravite nešto slično u sopstvenoj režiji, pripazite na tip vaše tastature - možda je konstruisana tako da slučajno zaostala kap farbe koja se slije niz taster onemogući njegovo korišćenje.

 
