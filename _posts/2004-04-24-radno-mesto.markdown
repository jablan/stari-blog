---
layout: post
title: Radno mesto
date: '2004-04-24 17:00:46 +0200'
mt_id: 88
post_id: 88
author: mileusna
---
Malo smo se ućutali, verovatno usled zauzetosti i nedostatka tema. Nakon još jednog pokušaja rada u kancelariji, sredinom meseca ponovo sam se vratio na svoj domaći teren - rad od kuće. Pored mnogo _pro et contra_, u mom slučaju prednost svakako dobija rad od kuće, barem prema mojim dosadašnjim iskustvima sa kancelarijskom poslovima. No, glavni problem nije raditi od kuće, već pronaći takav posao.

Pored truda da završim jedan projekat koji je usled mog osmočasovnog radnog vremena tapkao u mestu mesec dana, malo sam se bacio i na pravljenje normalnog radnog okruženja na novom "radnom mestu". Ukoliko većinu dana provodite za računarom a uz to i živite od toga, svakako morate posvetiti dosta pažnje udobnosti i naravno zdravlju. Ja sam obnovu otpočeo sa kupovinom nove stolice, a za sledeći mesec, ako sve bude kako treba, planira se i kupovina novog računara sa naglaskom na dobar monitor.

