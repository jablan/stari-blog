---
layout: post
title: Predizborne (ne)aktivnosti
date: '2006-12-20 11:29:08 +0100'
mt_id: 190
post_id: 190
author: mileusna
---
U magazinu Vreme možete pročitati članak pod nazivom ["Lipe cvatu..."](http://www.vreme.com/cms/view.php?id=473608) koji daje kratku analizu sajtova političkih stranaka u jeku predizborne kampanje. Autor je primetio da jedino koalicija LDP-GSS-SDU-LSV ima portal namenjen isključivo predizbornoj kampanji pod nazivom [Od nas zavisi](http://www.odnaszavisi.org/), dok su sve ostale stranke upotrebile svoje postojeće sajtove za predizbornu kampanju, mada ne postoje nikakvi specijali već su jednostavno vesti na stranačkim portalima vezane za predizborne aktivnosti, uz nove hedere sa predizbornim sloganima.

"Od nas zavisi" jedini poseduje i blog sekciju sa sve komentarima, a meni je u oči zapalo i to da je isto tako jedini sajt koji ima RSS feed sve zajedno sa ikonicom u Firefoxu.

Da ne ispadne da je ovo reklama za ovu ili onu stranačku opciju, evo i linkova ka sajtovima ostalih vodećih partija u zemlji. Po meni je najgori sajt SRS-a sa nebuloznom navigacijom po arhivi putem nekih combo boxova. Teško je i za korisnike, a da ne spominjem pretraživačke botove. Naravno, izuzimam sajt SPS-a koji deluje nedovršeno (što čak i piše) i gde neki linkovi i ne rade (npr. mapa sajta). Ostali sajtovi imaju prelaznu ocenu, mada bi prostim dodavanjem RSS i sličnih sitnica mogli sebi dosta da pomognu.

- [SRS](http://www.srs.org.yu)
- [DS](http://www.ds.org.yu)
- [SPS](http://www.sps.org.yu)
- [SPO](http://www.spo.org.yu)
- [G17+](http://www.g17plus.org.yu)
- [DSS](http://www.dss.org.yu)
- [LDP-GSS-SDU-LSV](http://www.odnaszavisi.org/)
- [Za bolji život](http://www.zaboljizivot.com)
- [Živela Srbija](http://www.zivelasrbija.org.yu/)

Sve u svemu, bolje se nije moglo ni očekivati. I najposećeniji sajtovi pojedinih dnevnih novina kod nas imaju arhaičan izgled a neki nisu menjali koncepciju još od svog nastajanja pre skoro 10 godina. Šta se onda može očekivati od političkih stranaka...

**Update:** Evo nečega što ni novinar lista Vreme a ni ja nismo primetili. Predizborni portal DS-a [Za bolji život](http://www.zaboljizivot.com). Trebalo je da postave veći i vidljiviji link ka ovom sajtu na svojoj matičnoj stranici, jer očigledno postojeći linkovi ne upadaju u oči.

**Update #2:** Predizborni portal DSS-a [Živela Srbija](http://www.zivelasrbija.org.yu/).

