---
layout: post
title: Dva srpska newslettera
date: '2004-10-22 16:06:39 +0200'
mt_id: 110
post_id: 110
author: jablan
---
Već je svima poznato sve o spamu, razvijaju se alati za borbu protiv, usavršavaju se spameri, sve u svemu, mrtva trka. No sad bih rekao nešto o drugoj vrsti e-mail marketinga, onom nenasilnom (ili barem onom koji ne bi trebalo da bude nasilan): newsletter-ima (postoji li neki srpski prevod?).

Newsletter-i su mejlovi sa pojedinih sajtova na koje se korisnici svesno prijave, zato što smatraju da mogu da dobiju neke informacije i ponude koje ih interesuju. Ukratko, trebalo bi da budu e-mailovi "na obostrano zadovoljstvo": oglašivač jer se uspešno reklamira, a korisnik jer je dobio korisnu informaciju.

Nažalost, neki oglašivači, iz neznanja ili zlonamerno (rezultat je isti), ne poštuju neka osnovna pravila ponašanja na Internetu te potencijalno korisnu informaciju pretvaraju u spam.



<!--more-->

Kao primere uzeću dva mejla iz sopstvenog inbox-a, igrom slučaja primio sam ih u relativno kratkom vremenskom razmaku. Za početak, negativni, "crni" primer, newsletter koji se pretvorio u spam koji još i narušava privatnost e-maila.

Slike govore za sebe: kao prvo, e-mail je, za lokalne, modemske prilike, neoprostivo ogroman: preko 300kb! Umesto da administrator dotičnog oglašivača na svoj sajt postavi katalog, a nama pošalje samo link, pa koga interesuje - neka dođe, koga ne - ništa, administrator je lepo svima poslao kilobajte sličica i karakteristika artikala koje većinu apsolutno ne interesuju.

[%%spam2.png] ![Mejl od 300 i vise kB]({{ site_url }}/images/spam2_m.jpg)](%%dir[1)

Kao drugo (još neoprostivije): svi primaoci ovog spama izlistani su u "To:" polju! Ovo možda još samo kod nas nije krivično delo narušavanja privatnosti. Da sam kojim slučajem i sam spamer, trljao bih ruke nakon ovako nenadanog dara od par stotina e-mail adresa nedužnih korisnika. Ostavljajući svoju adresu na sajtu oglašivača, niko se od nas nije složio da istu tu adresu dobije i stotinu drugih korisnika.

[%%spam1.png] ![Otvoreni spisak primalaca]({{ site_url }}/images/spam1_m.jpg)](%%dir[1)

Nažalost, borba protiv ovakvih pojava na domaćem internetu završava se na pismima slične sadržine ovom koje sam ja poslao dotičnom oglašivaču: Obavestiću auditorijum radionice o nastavku ove priče.

    Marketing timu SkyMusic-a
     
    Ovo je vec drugi put da od vas dobijem newsletter sa otvorenim spiskom
    primalaca, sto je nepojmljivo u normalnom svetu marketinga. Pored toga,
    poslali ste ogromnu poruku (preko 300k sto se opet smatra jako nekulturnim).
    Ovim neprofesionalizmom odbili ste barem jednog (a sistemom preporuke 
    verovatno i vise od jednog) potencijalnog kupca.
     
    Molim vas da moju adresu skinete sa liste svojih primalaca i nikada, nikada vise
    ne vracate tamo.
     
    Hvala,
    Mladen Jablanovic

Da se cela priča ne bi završila u sumornom i pesimističnom tonu, navešću sad jedan svetli primer domaćih newslettera - za ovaj nije potrebna slika jer je sadržaj tekstualan:

    Zdravo! 
     
    Imamo novosti na sajtu. Ako zelite mozete ga posetiti.
     
    Radi se o pozivu na ucesce u projektu "Ranac na ledja, put pod noge".
     
    Hvala na vremenu.
     
     
    Jelena Djukic
    asistent webmastera www.backpackers.org.yu
    kontakt [e-mail adresu obrisao jablan]
    Udruzenje bekpekera
     
    ----------------------------------------------
    "Ranac na ledja, put pod noge"
    ----------------------------------------------
    _____________________________________________________________
    Ukoliko iz nekog razloga vise ne zelite da vam saljemo mejlove,
    mozete svoju e-mail adresu odjaviti sa liste
    putem adrese [e-mail adresu obrisao jablan]

Ovom newsletteru se ništa ne može dodati ni oduzeti - primaoci u "Bcc:", uljudan pozdrav, informacija koja upućuje na detalje na sajtu, i adresa na koju možemo poslati mejl ako želimo da se odjavimo s liste. Nakon ovakvog mejla sa zadovoljstvom ću primiti i svaki njihov sledeći. Pohvale za [bekpekere](http://www.backpackers.org.yu)!

Zanimljivo je istaći činjenicu da prvi, loš primer šalje firma koja plaća administratora, dok je drugi poslat od strane neprofitne grupe entuzijasta. Jedan dokaz da za profesionalizam nije uvek neophodan novac.

