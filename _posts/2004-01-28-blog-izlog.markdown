---
layout: post
title: Blog izlog
date: '2004-01-28 17:15:47 +0100'
mt_id: 63
post_id: 63
author: jablan
---
Naučili ste šta je blog, ideja vam se svidela, rešili ste da uplatite negde hosting i otvorite svoj lični online dnevnik. Nemate dovoljno znanja i/ili vremena da sami napišete svoj blog softver, već ste rešili da skinete neki od gotovih softvera sa neta. Ili ste vebmaster i interesuju vas opensource portali, ali se ne pouzdate previše u par skrinšotova i opis koji je postavio autor.

Pravo rešenje za vas je sajt [opensourcecms](http://www.opensourcecms.com/). Ljudi su napravili online kolekciju raznoraznih besplatnih CMS softvera - od portala i foruma do veblog endžina, i sve to uživo. Svakog sata resetuju se baze svih alata, tako da se svaki korisnik može ulogovati kao administrator i do mile volje eksperimentisati i isprobavati softver, kao da ga je instalirao kod sebe, bez straha da će nešto pokvariti: kroz najviše sat vremena, alat će biti kao tek instaliran.

Naravno, na sajtu se nalazi i forum gde korisnici pišu utiske o ponuđenim alatima.

Nažalost, predstavljeni su samo php/MySQL bazirani alati, tako da nema recimo [Movable Type](http://www.movabletype.org/)-a i drugih često korišćenih alata pisanih u nekom drugom jeziku.

