---
layout: post
title: Miserable Failure
date: '2004-01-23 11:51:16 +0100'
mt_id: 60
post_id: 60
author: mileusna
---
Evo jedne već stare `fore`. Odradite Google search za ključne reči [miserable failure](http://www.google.com/search?q=miserable+failure&ie=UTF-8&oe=UTF-8&hl=sr&lr=) i _guess what_, kao prvi rezultat pretrage pojaviće se biografija predsednika SAD Džordž W. Buša.

Reč je naravno o spamu Google indeksa ili ti `Google bombing`. Što više strana ukazuje na vašu stranicu, to je vaš PageRank bolji za ključne reči koje se pojavljuju u linkovima ka vašoj strani. Verovatno razočaran u svog predsednika, programer George Johnston je na svom [blog sajtu](http://oldfashionedpatriot.blogspot.com/) postavio link `miserable failure` ka Bušovoj strani, a potom počeo lobiranje kog drugih blogera da učine isto. Rezultat njegove akcije je očigledan.

Može se reći da je ovo slabost Googlea. Tu slabost mnogi webmasteri koriste za što bolje rangiranje svojih sajtova za željene ključne reči. Međutim, daleko je teže `štelovati` Google rangiranje kada se radi o pojmovima koji se svakodnevno pretražuju (books, sex...) nego kada je u pitanju upit `miserable failure` koji obuhvata svega 175,000 pronađenih stranica.

Naravno, ni drugi pretraživači nisu otporni na ovakve probleme, što dokazuju upiti za `miserable failure` na [Inktomi](http://www.hotbot.com/default.asp?prov=Inktomi&query=miserable+failure&ps=&loc=searchbox&tab=web) ili [AltaVista](http://www.altavista.com/web/results?pg=q&q=miserable+failure&kl=XX&what=web&search.x=16&search.y=11) pretraživaču.

Inače Buš nije prva žrtva Google Bombinga. Ukoliko ste početkom prošle godine na Google tražili ključne reči `go to hell`, verovatno ste svoju potragu završili na sajtu Microsofta.

