---
layout: post
title: Firefox2 add-ons development team
date: '2007-02-19 19:49:41 +0100'
mt_id: 198
post_id: 198
author: mileusna
---
...piše na ovoj majici koju pre neki dan dobih od Mozille (nas slici).

![image]({{ site_url }}/images/Resize_of_firefox_001.jpg)

Iako zvuči ozbiljno, razlog zašto sam dobio majicu je krajnje trivijalan. Uoči premijere Firefoxa verzije 2, autor bilo koje ekstenzije je mogao da se prijavi za besplatnu majicu ukoliko svoju ekstenziju učini kompatibilnom sa nadolazećim Firefoxom 2 u određenom roku. Naravno, kao i svaki Srbin ne propuštam ništa što je džabe (sećate li se one opsade trafika kada su Novosti delili besplatan primerak knjige "Ime ruže" uz novine?), te sam se prijavio za free t-shirt.

Primetićete da je Firefox2 izašao odavno, ali je moja maijca stigla tek pre neki dan. Platio sam poštarinu 66 dinara, majica i nije neka, nekako deluje "cheap", a uz to je OGROMNA što možete videti i na slici. U prijavi sam naveo veličinu XL, pošto su u ponudi koliko se sećam bile i veličine sa višeXL, pa sam smatrao da bi mi L možda bila mala. Ali sam se zeznuo, očigledno nisam imao pravu predstavu kako izgledaju američki programeri koji žive na pici i koka-koli. :) No kako kažu poklonu se u zube ne gleda. :)

