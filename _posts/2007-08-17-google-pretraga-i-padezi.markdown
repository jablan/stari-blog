---
layout: post
title: Google pretraga i padeži
date: '2007-08-17 23:35:11 +0200'
mt_id: 222
post_id: 222
author: mileusna
---
Tražeći nešto po Internetu, primetio sam jednu krajnje zanimljivu stvar koju ranije nisam primećivao. Elem, obratite pažnju na donji screen shot:

![image]({{ site_url }}/images/alexandar.gif)

Iako je moj upit glasio [aleksandra velikog](http://www.google.com/search?hl=sr&q=aleksandra+velikog&lr=lang_sr), Google je kao prvi rezultat izbacio [Wikipedia](http://sr.wikipedia.org) unos ' **Aleksandar Veliki**' pri tom označavajući ove ključne reči podebljanim slovima, kao da je pretraživanje obavljeno po ključnim rečima '_aleksandar veliki_' a ne '_aleksandra velikog_'. Iz ovog se može izvući zaključak da Google, verovali ili ne, podržava padeže srpskog jezika!?

Zarad malog poređenja, isti upit zadat na pretraživaču [Yahoo!](http://search.yahoo.com/search?p=aleksandra%20velikog&ei=UTF-8&fr=FP-tab-web-t&cop=mss&tab=) daje očekivane rezultate za jedan američki pretraživač, dok domaći [Pogodak](http://www.pogodak.co.yu/search.jsp?q=aleksandra+velikog) uredno pronalazi reči po padežima. Pogodak je inače uvek isticao upravo ovu osobinu svog lokalizovanog pretraživača kao prednost u poređenju sa Googleom.

