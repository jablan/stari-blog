---
layout: post
title: Konačno Yahoo!
date: '2004-01-21 09:11:39 +0100'
mt_id: 59
post_id: 59
author: mileusna
---
Yahoo je [objavio](http://www.pcmag.com/article2/0,4149,1446333,00.asp) da će krajem marta Google rezultate konačno zameniti svojom search tehnologijom. Da podsetimo, Yahoo je prošle godine [kupio "engine" Inktomi](http://www.eweek.com/article2/0,4149,1446334,00.asp) za 235 miliona dolara, a nedugo zatim i kompaniju [Overture](http://www.overture.com) koja je prethodno [otkupila AltaVistu](http://news.com.com/2100-1023-984968.html) i [Fast](http://siliconvalley.internet.com/news/article.php/1598601) search engine, tako da Yahoo može da bira između tri tehnologije pretraživanja koje poseduje. Time će i zvanično početi borba za prevlast na tržištu pretraživača između Google i Yahoo servisa. Google će ovom odlukom izgubiti jednog od glavnih komitenata za kupovinu rezultata pretrage i od najbolje mušterije dobiće najljućeg protivnika, što predstavlja dvostruki udarac. No, ovo je dugo očekivana odluka za koju su mnogi očekivali da će biti doneta i ranije, tako da je Google spremno dočekuje.

Treći igrač u utakmici biće MS koji se nije opredelio za kupovinu postojećih rešenja, već užurbano radi na razvoju svoje [sopstvene tehnologije](http://www.msnsearch.com/msnbot.htm). MSN pretraživač trenutno koristi Inktomi engine, koji se od nedavno nalazi u vlasništvu Yahoo. Prednost Microsofta je već viđeno ugrađivanje svopstvenih rešenja u Widnows operativni sistem, a na štetu konkurentskih proizvoda istog tipa. Neki anti-monopolski sudovi već sada [upozoravaju](http://rss.com.com/2100-1016_3-5142763.html?part=rss&tag=feed&subj=news) da bi Microsoft recept, koji je ranije primenio na Netscape i slične konkurente, mogao primeniti i u slučaju web pretrage.

