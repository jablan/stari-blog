---
layout: post
title: "često Odgovarana Pitanja (Frequently Answered Questions)"
date: '2003-03-12 18:00:33 +0100'
mt_id: 17
post_id: 17
author: jablan
---
Skup pitanja i odgovora o sajtu [www.radionica.co.yu](http://www.radionica.co.yu), šta ga pokreće, zašto izgleda baš onako kako izgleda, zašto nema flash-a itd. Pre nego mi pošaljete mail sa pitanjem u vezi sajta, pogledajte da slučajno već nije postavljeno ovde.



<!--more-->

P: Šta pokreće sajt [www.radionica.co.yu](http://www.radionica.co.yu)?

O: U pozadini _radionice_ nalazi se pMachine, vebloging alat napisan u [PHP-u](http://www.php.net) i podržan od strane [MySQL](http://www.mysql.com) baze. Sajt se trenutno hostuje kod [Verat](http://www.verat.net)-a, u Beogradu. Besplatnu verziju pMachine-a možete skinuti sa [sajta](http://www.pmachine.com) proizvođača. Naravno, skriptove sam prilagodio svojim potrebama, pre svega u estetskom i navigacionom smislu.

P: Zašto nisi napisao svoj softver, nego koristiš tuđ?

O: Već više od godine se razmišljam da postavim veblog. Isprva sam hteo da pišem softver, ustvari i ne bi bilo tako teško, ali bi, imajući u vidu moje obaveze i druga interesovanja, ohoho trajalo. I tako, umesto da potrošim par meseci dok dođem do upotrebljive verzije vebloging alata, lepo sam skinuo paket koji poseduje većinu funkcionalnosti koje mislim da treba da ima i dobio sam mogućnost da ga koristim **odmah**. Naravno, vremenom ću, koliko budem mogao, raditi na estetskom i funkcionalnom poboljšavanju _radionice_.

P: Zašto _radionica_ nema feature X? Nije li bolje da si iskoristio super ultra mega [blog](http://dmoz.org/Computers/Internet/On_the_Web/Weblogs/Tools/Publishers/) alat&nbsp;Y umesto pMachine-a?

O: često višak funkcionalnosti može da "uguši" program. pMachine po defaultu nudi neke mogućnosti koje sam, pre ili kasnije, isključio. Ne želim da smaram posetioce radionice nepotrebnim akcijama i suvišnim informacijama, jer ih ni sam ne volim na drugim sajtovima.

P: Da li ti ipak nešto nedostaje u postojećem softveru?

O: Da, mogućnost da se isti članak napiše na više jezika. Generalno, ne postoji višejezična podrška. To i još par manjih zamerki, sa kojim mogu da se pomirim.

P: Ako si već tako iskusan web programer, zašto na tvom sajtu nema javascripta / fleša / besne grafike?

O: Moja misija u vezi sajta je da bude što više i što lakše **čitan**. Ne gledan. Ne slušan. čitan. Lično, iritira me svaka javascript dinamika i smatram da jako, jako retko (\<1%) ne šteti preglednosti i slobodnoj navigaciji sajtom. Nisam neki ekspert za dizajn i nisam hteo da se preterano trudim, smatram da je sajt vizuelno nepretenciozan i takav treba da ostane. Naravno, ako neko ima ideju kako bi se sajt ulepšao bez negativnog uticaja na funkcionalnost, neka mi napiše mail.

P: Zašto sajt nije pisan ćirilicom?

O: Moj stav o ćirilici na Internetu možete pročitati u posebnom [članku](http://www.radionica.co.yu/index.php?id=P61_0_1_0_C). Možda i najbitniji razlog, koji sam zaboravio tamo da navedem, je taj što ne bih želeo da žiteljima bivših jugoslovenskih republika koji razumeju srpski, ali ne znaju ćirilicu, uskratim nenadomestivo zadovoljstvo čitanja radionice. ;)

