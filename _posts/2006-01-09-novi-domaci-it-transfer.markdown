---
layout: post
title: Novi domaći IT transfer?
date: '2006-01-09 10:07:52 +0100'
mt_id: 154
post_id: 154
author: jablan
---
Ukoliko [glasine](http://www.elitesecurity.org/tema/154395) ne varaju, Goran Aničić, po mom skromnom mišljenju autor našeg najkvalitetnijeg [IT bloga](http://www.personalmag.co.yu/blog/), postaje glodur domaćeg izdanja [PC Magazina](http://www.pcmagazin.co.yu/). Moram da priznam da nikad nisam kupio ni broj ovog časopisa, listao sam ga par puta i uvek mi je smetala ogromna disproporcija između lokalnih članaka, pisanih od strane naših ljudi i onih prevedenih iz američkog izdanja. Iskreno, ne znam da li je još uvek takva situacija, ali mi se čini da se PC Magazin ne pojavljuje preterano često kao neko relevantno glasilo.

Sa nestrpljenjem ću posmatrati kakav će uticaj na imidž ovog lista imati Aničić - npr. u oko mi je upala jedna od svežijih vesti sa sajta PCM-a pod naslovom [Telekom slavi uspešnu godinu](http://www.pcmagazin.co.yu/?postid=132), i to upravo u sekciji **Blog urednika**. :) Znajući Goranov [stav](http://www.personalmag.co.yu/blog/index.php?postid=816) o aferi sa Telekomovim portalima, biće vrlo zanimljivo videti da li će PCM nastaviti ovakav trend podrepnog novinarstva.

Na stranu popovanje, Goranu sve čestitke na novom radnom mestu, uz obećanje da ću kupiti (barem) prvi broj sa njegovim uredničkim potpisom!

