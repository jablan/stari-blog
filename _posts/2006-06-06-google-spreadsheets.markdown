---
layout: post
title: Google Spreadsheets
date: '2006-06-06 20:46:46 +0200'
mt_id: 175
post_id: 175
author: mileusna
---
Bilo je puno nagađanja o tome da li će i kada Google napasti i direktno se sukobiti sa Microsoftom na nekom polju gde Microsoft gospodari, kao što su tržišta operativnih sistema, Office alati ili Internet Explorer. Najavljivani su razni Google Linuxi, Google Open Office paketi, pa čak i Google Browser, ali ispostavilo se da su u pitanju samo novinarska nagađanja i da bar u skorije vreme nećemo videti ove proizvode.

No, danas je lansirana prva verzija [Google Spreadsheets](http://www.google.com/googlespreadsheets/tour1.html), web servisa za obradu tabela sa unakrsnim proračunima, ili narodski rečeno web verzija Excela. U pitanju je ograničena test verzija po principu "first-come, first-served". Drugim rečima, požurite da se prijavite kako bi baš vama Google poslao pozivnicu da testirate ovaj novi softver.

**Update:**

Evo dobih svoju pozivnicu juče. Ukoliko ste nakon čitanja mog priloga požurili da da se prijavite, verovatno ste i vi među srećnim dobitnicima. Šta reći, osim da će ovo biti odličan servis kada ga završe u potpunosti. Prosto je neverovatno kako brzo napreduje razvoj web aplikacija.

Možete uloadovati svoje postojeće \*.xls ili \*.csv tabele i nastaviti rad u njima ili kreirati nove datoteke. Grafikoni još uvek ne postoje, ali rad sa tabelama funkcioniše uz podršku svim formulama koje ste navikli da koristite i u Excelu. S obzirom da se radi o web aplikaciji, dosta je ugodna je za rad. Tabele takođe možete i deliti sa prijateljima, dati im pravo da ih ažuriraju ili samo da ostvar uvid u njih. Ukoliko su vam unakrsne tabele, kao recimo meni, potrebne za jednostavne stvari, da saberete tabelu po kolonama i vrstama, onda već sada možete da počnete da razmišljate o deinstalaciji Excela. :)

![image]({{ site_url }}/images/g_spreadsheets.gif)

