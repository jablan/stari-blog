---
layout: post
title: GMail za vaš domen
date: '2006-07-14 10:45:45 +0200'
mt_id: 179
post_id: 179
author: mileusna
---
Sviđa vam se GMail interfejs i voleli bi ste da i vi i svi vaši zaposleni mogu svoj email da čitaju koristeći GMail interfejs? Forward vašeg maila na GMail donekle može da reši stvar, ali to nije nimalo elegantno rešenje za kompanije sa puno zaposlenih. Zato je Google od nedavno započeo testiranje [hosted mail rešenja](https://www.google.com/hosted) gde praktično mail naloge svoje kompanije hostujete kod Google-a.

Meni ovakva mogućnost i nije neophodna, ali pošto sam dobio priliku da testiram ovaj sistem, nisam mogao da odbijem. Konfigurisanje je lako, preko web interfejsa kreirate svoje mail usere, aliase, uploadujete logo svoje komapnije i sl. Za one sa velikim brojem email adresa koje treba kreirati, postoji mogućnost da se uploaduje CSV lista. Kvota je standardnih 2GB po korisniku. Naravno, od vas se zahteva i promena MX rekorda na vašem DNS serveru kako bi email sa domena bio preusmeren na GMail servere. Postoji mogućnost i da kreirate mailing liste u okviru vašeg domena. Pored mog naloga piše da je "Free" i da mogu da kreiram do 25 korisnika.

Sam korisnički interfejs za pregled mailova je identičan GMail servisu. Tu su i GoogleAds, tako da Google uvođenjem ovog servisa praktično ništa ne gubi čak i u Free verziji za 25 usera već samo dobija nove korisnike u vidu kompanija. Možete koristiti i srpski jezik, POP3 server itd. Nedostaju mail notification program koji možete instalirati kod sebe i [mobile interfejs](http://m.gmail.com), ali ovo je tek početak, pa verujem da ćemo uskoro videti i ove dodatne alate.

![image]({{ site_url }}/images/gmail_naslovi.gif)

