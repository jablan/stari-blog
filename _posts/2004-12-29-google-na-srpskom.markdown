---
layout: post
title: Google na srpskom
date: '2004-12-29 03:13:02 +0100'
mt_id: 114
post_id: 114
author: mileusna
---
Svima je poznato da na stranici sa rezultatima pretrage Google uspešno koristi i srpski jezik. Prilagođavanje stranim jezicima sada je otišlo i korak dalje. Naime ukoliko odete na početnu stranu za [Google AdWords](http://adwords.google.com) servis, videćete da je kompletna strana urađena na srpskom jeziku (naravno ukoliko vam je srpski podešen kao jezik na vašem operativnom sistemu, ako nije izaberite srpski kao jezik u padajućem meniju u gornjem desnom uglu stranice.).

Pored naslovne strane, prevedeno je još nekoliko bitnih stranica kao što su FAQ pitanja "Koliko AdWords košta i sl.". Doduše, kroz malo navigacije lako se izgubi podrška za srpski, pa na kraju iz support stranice možete da kliknete npr. na link "How much does AdWords cost?" koji vam otvara stranu na engleskom iako smo se već uverili da postoji i prevod na srpskom.

Bilo kako bilo, za početak nije loše.

