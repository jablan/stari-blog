---
layout: post
title: "'Oće pliva, neće pliva"
date: '2005-04-24 20:53:47 +0200'
mt_id: 129
post_id: 129
author: mileusna
---
Jon S. von Tetzchner, CEO kompanije [Opera](http://www.opera.com) [izjavio je](http://www.opera.com/pressreleases/en/2005/04/21/) da će preplivati okean od Norveške do Amerike ukoliko nova Opera, verzija 8, bude zabeležila više od milion preuzimanja u prva četiri dana. Naime, nakon objavljivanja osme verzije browsera 19. aprila zabeležena je neočekivana navala na preuzimanje softvera, čak i do 120 po sekundi, pa su i serveri kompanije, inače predviđeni za velika opterećenja, počeli da popuštaju. Sve to uslovilo je nabavku novih servera i hrabru izjavu njihovog direktora. Kako se sve završilo? Saznaćemo 25. aprila.

Da li će stvarno preplivati okean ili ne, nije toliko bitno, no [publicitet](http://news.google.com/news?sourceid=groowe&ned=us&ncl=http://informationweek.com/story/showArticle.jhtml%3FarticleID%3D161501208&hl=en) koji je dobila ovakva izjava pokazuje kako se maštovitošću može napraviti fenomenalan marketinški potez. Zar u trenutku kada ste pročitali ovaj blog niste poželeli da preuzmete Operu i vidite kako će se čovek snaći u vodama Atlantika?

