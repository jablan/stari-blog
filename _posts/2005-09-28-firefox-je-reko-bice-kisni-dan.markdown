---
layout: post
title: '"Firefox je rek''o, biće kišni dan"'
date: '2005-09-28 20:06:23 +0200'
mt_id: 140
post_id: 140
author: jablan
---
Kad smo već kod migracije sa IE, pomenuću jedan detalj iz svakodnevice. Naime, primećujem da ljudi u firmi lagano prelaze sa IE na FF (naravno, IE još uvek moramo koristiti pri programiranju), i to bez ikakvog ubeđivanja, jednostavno - neko je prvi instalirao, ljudi vide da je dobro i traže.

Cela stvar je došla do toga da koleginica u jednom svakodnevnom razgovoru spontano kaže nešto tipa "Firefox kaže da će biti kiše"... Naravno, mislila je na ekstenziju [Forecastfox](http://forecastfox.mozdev.org/) koja prikazuje vremensku prognozu u status-baru Firefoxa.

Poenta je da je cela stvar prešla granice uobičajenog evanđelizma i prepucavanja instalirao-sam-poslednju-betu geek-ova: Firefox je proizvod koji pravi očigledan korak napred u upotrebljivosti računara. I ne staje.

