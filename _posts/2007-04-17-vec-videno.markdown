---
layout: post
title: Već viđeno
date: '2007-04-17 00:32:48 +0200'
mt_id: 203
post_id: 203
author: mileusna
---
_"SRBIJA je jedna od najnerazvijenijih evropskih zemalja po mogućnosti pristupa brzom internetu. Na milion stanovnika, imamo svega 1.311 ADSL priključaka, a iza nas je jedino Albanija."_ Ovu rečenicu sam pročitao večeras u [vestima](http://www.naslovi.net/tema/38189) sa otvaranja Brodbend konferencije za Jugoistočnu Evropu, a izgovorila ju je Dragana Đurčić, državni sekretar u Ministarstvu za kapitalne investicije. Potpuno tačno, no, odmah u nastavku sledi i konstatacija da _"Razlog za nedovoljno korišćenje Interneta nije cena pristupa jer svega 9,6 odsto domaćinstava smatra da je pristup skup, navela je ona i dodala da najveći broj domaćinstava – oko 44 odsto ne želi Internet, nema potrebu za njim ili ne zna da ga koristi."_ Mislim stvarno... Da nije skup je krajnje diskutabilno, ja sa zapada čujem neke druge informacije. To što većina ljudi ne znaju koliko ih ovde "deru" je već nešto drugo. Da ima onih kojima Internet ne treba je tačno, čak i u USA visok procenat onih koji nemaju Internet ne žele ni da ga uvedu. Ali mislim da stvari kod nas treba posmatrati iz druge perspektive. Sa jefitinijim i pristupačnijim Internetom, više će ga ljudi i koristiti, a dobar deo njih će naći već nešto zanimljivo za sebe. Tu naravno leži i glavni problem koji se nigde ne pominje a to je i da oni što žele ADSL konekcije teško i sporo dolaze do njih.

Zatim po sistemu "drž'te lopova" neki lik iz Telekoma priča razne bajke o planiranom povećanju broja ADSL priključaka u Srbiji, itd. itd. Ne lipši magarče do zelene trave, sve je već viđeno i preslušano hiljadu puta, a nekog velikog proboja i dalje nema...

**Update:** [Danas: Kako komentarišete činjenicu da je Srbija po broju Internet priključaka na začelju evropskih zemalja?](http://www.danas.co.yu/20070418/dogadjajdana2.html#5)

_P.S. Račun za kablovsku obično plaćam lično u predstavništvu SBB-a u Kragujevcu. Čekajući u redu, prosto ne mogu da poverujem koliko ljudi ispred mene, različite starosti i izgleda, uplaćuje SBB kablovski Internet. Izgleda da ipak svako tu može pronaći nešto zanimljivo za sebe.._

