---
layout: post
title: Srpski support forum?
date: '2005-04-19 11:47:07 +0200'
mt_id: 128
post_id: 128
author: jablan
---
Ne volim da bez potrebe koristim engleski umesto srpskog, ali zaista nisam mogao da smislim dobar prevod za "support forum". "Forum podrške"? Hmm... Razlog zašto ne znam za dobar prevod je verovatno taj što još uvek nisam video nijedan domaći forum za podršku softverskom proizvodu.

Ovo mi je palo na pamet dok sam čitao [Džoelove](http://www.joelonsoftware.com/index.html) hvalospeve o svom proizvodu (ne mislim ništa loše o tome što se čovek hvali, definitivno se dosta od njega može naučiti), gde on, pričajuči o [raspodeli kalorija](http://www.joelonsoftware.com/articles/FogBugzIV.html) na različite aktivnosti u svojoj firmi, napominje da mušteriju mnogo više zanima tvoj vebsajt i to šta drugi korisnici misle o tvojim proizvodima (utisci sa support foruma), nego sam tvoj kood.

Dakle, support forum: ako neki pažljivi čitalac ili slučajni namernik zna za neki domaći support forum, pa makar se ticao i samo veb dizajna, neka mi prenese.

