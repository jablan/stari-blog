---
layout: post
title: GoDaddy
date: '2005-07-22 02:52:38 +0200'
mt_id: 134
post_id: 134
author: mileusna
---
Ukoliko planirate da kupite domen preko [GoDaddy](http://godaddy.com) servisa, evo obrasca koga se treba pridržavati. Na svoju žalost, iskusio sam ga lično više puta, tako da je recept oproban.

Prvo treba znati da je bolje selektovati Jugoslaviju kao zemlju a ne SCG, jer tek sa SCG vaše kartice će biti odbijene. Neretko će vam se desiti da jednostavno sa vašom kreditnom karticom ne možete kupiti domen. Sve što treba da radite u takvoj situaciji jeste da svakog dana ponovo probate da izvršite uplatu i jednog dana servis jednostavno prihvati sve i eto vama vašeg domena.

Ne trošite vreme na support. Uvek će vas smatrati za idiota i savetovaće vam da proverite stanje na vašem računu ili slično. Narano, objasnićete im da sa istom karticom uplata neki put radi bez problema, a neki put ne. Tada će vas podsetiti da opet treba da proverite stanje na vašem računu.

No, što bi rekao naš narod, ko zna zašto je to dobro. Ja sam eto sad svoje domene počeo da produžavam na više godine.

Da bi informacija bila potpuna, koristim VISA Virtuon Raiffeisen banke.

