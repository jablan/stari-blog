---
layout: post
title: AdSense za srpski jezik i zvanično (?)
date: '2007-07-25 21:27:27 +0200'
mt_id: 218
post_id: 218
author: mileusna
---
Sredinom maja pisao sam da je [Google AdSense](http://www.google.com/adsense) počeo uredno da prihvata direktivu **google\_language = 'sr';** za prikaz kontekstualnih oglasa na web stranicama na srpskom jeziku, iako se srpski ne nalazi u listi zvanično podržanih jezika. Očigledno se radilo o testiranju sistema i podrške za naš jezik jer je danas Tehnopolis B92 [objavio](http://www.b92.net/tehnopolis/internet.php?nav_id=256701) da je srpski jezik i zvanično podržan od strane AdSense servisa. Ne znam da li autor ima potvrdu ove vesti iz nekog izvora iz Googla.

Google je na nova tržišta uvek prvo ulazio zvanično sa AdSense for Search, pa tek onda i sa zvaničnom porškom za AdSense for Content. Verovatno će proći još jedan kraći period pre nego saopštenje bude zvanično objavljeno i na [AdSense blogu](http://adsense.blogspot.com/) i dok se srpski jezik ne pojavi u [listi podržanih](https://www.google.com/adsense/support/bin/answer.py?answer=9727). No, po svemu sudeći, na dobrom smo putu da uspešno zakoračimo u AdSense priču.

