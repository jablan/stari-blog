---
layout: post
title: GPRS u Srbiji
date: '2003-08-24 17:18:58 +0200'
mt_id: 33
post_id: 33
author: jablan
---
Odnedavno se, i u našoj brdovitobalkansoj zemlji, može iskusiti čar mobilnog interneta, korišćenjem "druge i po" generacije mobilnog prenosa, to jest [GPRS-a](http://www.cellular-news.com/gprs/what_is_gprs.shtml). Naime, Mobtel 063 je za svoje postpaid korisnike [omogućio](http://www.mobtel.co.yu/press/2003/pr2407.htm) korišćenje ovog servisa, do jeseni za džabe.

Iskreno, mislim da ova usluga neće imati previše korisnika na ovim prostorima, bar još godinu - dve, dok internet ne zavlada malo širim auditorijumom. Većina poslovne komunikacije se još uvek obavlja preko tradicionalnih medija - telefona, faksa, a bogami i kariranog stolnjaka.

Ono što mene lično interesuje su iskustva sa ovim čudesima iz prve ruke (budući da sam ja korisnik em prepaid šeme, em drugog operatera), a bogami i cena ovog zadovoljstva kad bude krenulo da se naplaćuje.

