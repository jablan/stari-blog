---
layout: post
title: Sirotinjski mobilni veb
date: '2005-11-28 09:52:45 +0100'
mt_id: 143
post_id: 143
author: jablan
---
Uvek ste zavideli korisnicima Symbian i ostalih "pametnih" telefona na mogućnosti da sa uređaja surfuju Internetom, naspram vas koji ste bili osuđeni na WAP i WML?

Pojavilo se rešenje - [Opera Mini](http://www.opera.com/products/mobile/operamini/) - Java brauzer za mobilne telefone koji podržavaju J2ME (a nema novijeg mobilnog koji je ne podržava). Za nejake mogućnosti prikaza i navigacije običnog mobilnog telefona, prikaz strane je mal' te ne savršen - na mom telefonu ( [Siemens C65](http://www.mobilnisvet.com/mobilni/420/Siemens/C65)) prikazuju se čak i slova sa ćiriličnih sajtova (nažalost, osim par slova koja nisu u sklopu ruske azbuke), kukiji rade itd.

Opera Mini nije celovit brauzer, u smislu da mobilna aplikacija stvarno renderuje HTML sadržaj - umesto toga, zahtev se šalje jednom od Operinih servera, server uzme stranicu sa Interneta, "sažvaće" je u neki pogodan oblik i tek takav se prikaže na vašem telefonu. Ali, sa stanovišta korisnika nema razlike - sve radi savršeno. Na ovaj način za ispod 100 možete dobiti sasvim upotrebljiv uređaj za mobilni pristup vebu, za situacije kad nemate pristup pravom računaru.

Da biste koristili Operu Mini, uputite vaš telefon na WAP adresu [http://mini.opera.com](http://mini.opera.com) i telefon će početi preuzimanje aplikacije, nadalje je sve jednostavno. Opera Mini je još uvek u Beta fazi, ali je i takva savršen dokaz da je ovakav "lagani" brauzer zaista moguć i, barem zasad, veoma upotrebljiv.

