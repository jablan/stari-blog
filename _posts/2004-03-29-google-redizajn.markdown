---
layout: post
title: Google redizajn
date: '2004-03-29 10:00:00 +0200'
mt_id: 79
post_id: 79
author: mileusna
---
[Google pretraga](http://www.google.com) doživela je blagi redizajn. I dalje je sve u spartanskom Google stilu, ali primetićete plavu status liniju na vrhu i dnu rezultata pretrage i drugačije odrađene linkove za ostale vrste pretraga kao što su Images, News itd. Dodat je i link za [Froogle pretraživač proizvoda](http://froogle.google.com/). Sponzorisani linkovi su i dalje na istom mestu, ali su i oni promenili izgled.

Bitno promenu u funkcionalnosti za sada primećujem jedino što se tiče [Google direktorijuma](http://directory.google.com) kome je Google novim dizajnom, verovatno s namerom, umanjio značaj. Naime, pored linkova za pretragu slika, vesti itd, više ne postoji link za pretragu direktorijuma, do njega možete doći tek nakon klika na **more** kada vam se prikaže lista svih mogućih Google pretraga. Takođe, prilikom prikaza rezultata pretrage, Google više ne ispisuje kategoriju u kojoj se vaš sajt nalazi i opis iz kategorije, što je činilo da listinzi sajtova uključenih u diretkorijum budu za dva reda širi i samim tim privlače više pažnje. Sada su svi listinzi isti, bez obzira da li su uključeni u direktorijum ili ne.

Google direktorijum se preuzima sa [open directory project](http://dmoz.org) sajta na kome hiljade volontera uređuje listinge po kategorijama. Open directory project baza sajtova se može slobodno [preuzeti](http://rdf.dmoz.org/) što mnogo malih a i velikih pretraživača i radi, uključujući Google.

