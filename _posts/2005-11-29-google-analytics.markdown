---
layout: post
title: Google Analytics
date: '2005-11-29 01:24:07 +0100'
mt_id: 144
post_id: 144
author: mileusna
---
![](http://www.google.com/analytics/images/intro_small.jpg)Pre nekih desetak dana [Google](http://www.google.com/) je predstavio svoj novi proizvod namenjen webmasterima, [Google Analytics](http://www.google.com/analytics/). U pitanju je odličan sistem za praćenje statistika vašeg web sajta. Sistem je potpuno besplatan, nakon prijave dobijate JavaScript kod koji je potrebno ubaciti na sve HTML stranice čije praćenje želite i to je to.

No, Google se nije baš proslavio sa lansiranjem svojih novih projekata, pa je tako dosta proizvoda ubrzo povučeno nakon premijere, da bi potom ponovo bili vraćeni (setite se npr. [Google Acceleratora](http://webaccelerator.google.com/) ili najnovijeg sistema [Google Base](http://base.google.com/)). Slična sudbina zadesila je i Google Analytics. Ovog puta proizvod nije povučen, no zbog ogromne navale sistem trenutno ne prima nove korisnike dok je postojećim korisnicima onemogućeno da dodaju praćenje za nove sajtove. Srećnici poput mene koji su uzeli nalog na vreme, moraju da se pomire sa činjenicom da statistike kasne i po dan-dva. Verovatno bi i Google Analyitics bio povučen na dodatno podešavanje, no radi se o sistemu kompanije Urchin koju je Google kupio, a sa njom i postojeće klijente, što znači da postoje kompanije koje su ranije platile za korišćenje ovog sistema pa Google verovatno ne želi da sebi pravi dodatne probleme. Inače, pored naziva Google Analytics ne stoji oznaka "beta", što je i dodatni problem za Google i trenutnu situaciju koja se doduše iz dana u dan popravlja.

U čemu je onda računica Googla da uposli tolike resurse u jedan besplatan servis? Glavni razlog je verovatno [AdWords](http://adwords.google.com/). Kampanje možete povezati sa Google Analitics sistemom i tako pratiti koje kampanje i sa kojih izvora vam daju najbolje efekte i ROI. Google se nada da će obezbeđivanjem kvalitetne statistike pomoći oglašivačima da što bolje organizuju svoje kampanje i naravno potroše što više para.

Takođe tu je i veliki broj [AdSense](https://www.google.com/adsense/) korisnika, tj. webmastera koji zarađuju postavljanjem Google Ads reklama na svojim sajtovima. Google im sada nudi sve što im je potreno za uspešan posao i samim tim ih još više vezuje za sebe u trenutku kada se uveliko najavljuje i premijera [Yahoo! Publisher](http://publisher.yahoo.com/) mreže.

