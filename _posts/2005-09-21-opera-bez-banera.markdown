---
layout: post
title: Opera bez banera
date: '2005-09-21 05:41:19 +0200'
mt_id: 139
post_id: 139
author: mileusna
---
[Opera](http://www.opera.com) je konačno odlučila da svoj browser ponudi besplatno korisnicima bez banera i reklama koje su se do sada pojavljivale. Iskren da budem, upravo zbog ovoga ja lično nikada nisam Operu ni uzimao u neko ozbiljno razmatranje za svoj default browser.

Opera se nada da će povećanjem broja korisnika i povećanjem prihoda od pretraživača uspeti da nadomesti prihode od prodatih licenci kojih više neće biti (osim ako ne želite da platite $40 za premium support). Po meni, ovo je pomalo zakasnela akcija. Da je Opera malo smelije odigrala i ovaj potez povukla pre objavljivanja Firefox-a, možda bi sada tih 8% tržišta koje drži Firefox bilo njihovo. U svakom slučaju dobijamo još jedan kvalitetan i besplatan browser koji će svakako "otkinuti" još neki procenat Exploreru. Lično sam prilično razočaran izgledom prve bete Expolrera 7 (jeste da nije namenjena široj javnosti, ali je ipak razočarenje) te verujem da će se trend blagog pada zastupljenosti Explorera nastaviti i dalje.

