---
layout: post
title: Comment spam, po ko zna koji put
date: '2005-04-18 09:55:52 +0200'
mt_id: 126
post_id: 126
author: jablan
---
Po svemu sudeći ovaj blog postaje specijalizovan za problem spamovanja... Posle dugog perioda korisnici opet mogu ostavljati komentare na članke.

Mileusna je napisao jednostavan kood za generisanje slike sa slučajnim brojevima koje korisnik mora da prekuca u polje da bi se komentar zapamtio. Ovaj test, poznat kao [Captcha](http://en.wikipedia.org/wiki/Captcha), prilično je usavršen, kao uostalom i metodi za njegovo "razbijanje". Miloševa varijanta ne ide toliko daleko u onesposobljavanju mašinskog raspoznavanja karaktera, ali mislimo da će biti dovoljno dobra da odbije većinu spamera na radionici.

Kad sam već čačkao radionicu, dodao sam i malu estetsku novinu: napravio sam nekoliko alternativnih banera i pripadajućih kolor šema (kolor šema je malo preambiciozan naziv, varira samo boja linkova) koje se slučajno izmenjuju kako pristupate radionici... Po ugledu na [A list apart](http://www.alistapart.com), naravno kvalitetom ni prineti... :(

